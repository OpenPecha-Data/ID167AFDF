༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN5571
ImageGroup:
13CN5573
LCCN:
In/a
ISBN:
n/a
Title:
སྐབས་རྗེ་བློ་དགའ་རིན་པོ་ཆེའི་རྣམ་མགུར།
skyabs rje blo dga' rin po che'i rnam mgur/
to-be-supplied
Author:
to-be-supplied
Descriptor:
In/a
Original Publication:
n/a
Place:
n/a
Publisher:
n/a
Date:
n/a
Volume:
1
1
Total Volumes:
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



དཔལ་ས་སྐྱའི་རིག་མཛོད།
A# 1ཁྱབ་ t
[7
་
༄༅། །སྐྱབས་རྗེ་བློ་དགའ་རིན་པོ་
ཆེའི་རྣམ་མགུར། །
སྐྱབས་རྗེ་བློ་དགའ་རིན་པོ་ཆེས་མཛད།
76
དཔལ་ས་སྐྱའི་རིག་གཞུང་ཞིབ་འཇུག་ཚོགས་པས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང་།



དཔལ་ས་སྐྱའི་
རིག་མཛོད་པོད་བདུན་པ།
༄༅། །ཁྱབ་བདག་འཁོར་ལོའི་མགོན་པོ་འཇམ་དབྱངས་བློ་གསལ་
བཟང་པོའི་རྣམ་པར་ཐར་པ་སྐལ་བཟང་རྣ་བའི་དགའ་
སྟོན་ཞེས་བྱ་བ་བཞུགས་སོ། །
སྐྱབས་རྗེ་བློ་དགའ་རིན་པོ་ཆེས་མཛད།
དཔལ་ས་སྐྱའི་རིག་གཞུང་ཞིབ་འཇུག་ཚོགས་པས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP)数据
大成就者罗嘎上师自传:藏文/罗嘎仁波且著.
拉萨:西藏人民出版社,2012.2
(萨迦文库)
ISBN 978-7-223-03143-1
I.O大…I.0罗….0罗嘎仁波且-自传 - 藏
语 N. DB949.92
中国版本图书馆 CIP 数据核字(2011)第070908号
大成就者罗唤上师自传
印开
者著 罗嘎仁波且
责任编辑 道炜·才让多杰
封面设计 丹朗格次 格乐
版式设计 丹增
电脑排版 丹增,巴桑
出版发行 西藏人民出版社(拉萨市林廓北路20号)
刷 成都东江印务有限公司
开 本 787x960 1/16
印 张 28.5
数 264 千
次 2012年2月第1版
印 次 2012年2月第1次印刷
印 数 01-7,000
书 号 ISBN978-7-223-03143-1
定 价 55.00 元
版权所有 翻印必究
网址:http://www.sakya.org.cn
字版



སྐྱབས་རྗེ་བློ་དགའ་རིན་པོ་ཆེ།



དཔལ་ས་སྐྱའི་རིག་མཛོད་རྩོམ་སྒྲིག་ཨུ་ཡོན་ལྷན་ཁང་།
ཀྲུའུ་རེན། ལིའུ་རྨིས་ཇང་།
ཀྲུའུ་རེན་སྐུ་གཞོན། ས་སྐྱ་དཔལ་ལྡན་དོན་ཡོད། ངག་དབང་།
ཨུ་ཡོན། བསྟན་རྒྱས། ཡེ་ཤེས་རྒྱལ་མཚན། རྐང་བཙུགས། ཀྲང་ཝེ་མིང་།
ཡང་ཧྲུའུ་ཀོང་། ཟླ་སྒྲོན། ཤེས་རབ་རྒྱ་མཚོ། བློ་གསལ་རྒྱ་མཚོ།
བཀྲ་ཤིས་སྒྲོལ་མ། ཏའོ་ཀྲེ། ཚུའི་མིང་ཁྲེན། ལིའུ་ཧུང་། པད་མ་བྱང་ཆུབ།
ཁྲེན་མིང་། ཤེས་རབ་སྒྲོལ་མ།
གཙོ་སྒྲིག་པ། ས་སྐྱ་དཔལ་ལྡན་དོན་ཡོད།
གཙོ་སྒྲིག་གཞོན་པ། དགེ་ལེགས། དཀོན་མཆོག་རྒྱལ་མཚན། པ་སངས།
吉祥萨迦文库编辑委员会
# # »[ #
[EE. gfiJIL • EE itLin E Sa] HE
E; g #PHigt， gigE 3kk+B (k#S) ཀྱng (4ER)
ikཀྱི་ pEtiDIA# (4ER) sgjiu# (4ER)
# BE (4ER) kH(4E#) Xi] ( E#)
ign (Ek) EFF9F (E%) c## ( E%)
PER£g ( E%)
E : g#jju • EE E.iti། E
] z; 格乐贡确加参巴桑
•་



མདུན་བསུའི་ཞུ་མཆིད།
དུས་ཀྱི་འཁོར་ལོའི་བགྲོད་མཚམས་སྐད་ཅིག་ཀྱང་མི་འཇོག་པའི་གནས་སྐབས་དང་བསྟུན་
ནས་སྐྱིད་སྡུག་དང་འཕེལ་འགྲིབ་ཀྱི་ཐང་འགག་མང་པོ་བརྒྱུད་པའི་དེ་རིང་། དུས་རབས་ཉེར་
གཅིག་པའི་སྒལ་ཟུར་ན་ཆེས་ཛ་དྲག་པའི་འགྲན་རྩོད་ཀྱི་སྤྱི་ཚོགས་ཁྲོད་འཚོ་བའི་མི་རྣམས་ཀྱིས་
ད་གཟོད་བསམ་པའི་དཔལ་ཡོན་གྱི་གལ་ཆེའི་རང་བཞིན་ལ་གོ་ཤེས་ཇེ་ཟབ་ཏུ་འགྲོ་བཞིན་ཡོད་
པར་བརྟེན། དུས་རབས་མང་པོར་དགོན་སྡེའི་ལྕགས་རི་ལས་བརྒལ་མ་མྱོང་བའི་བོད་ཀྱི་རིག་
གནས་ངོ་མཚར་ཅན་རྣམས་ད་ཆར་འཛམ་བུའི་གླིང་པ་ཕལ་མོ་ཆེའི་དོ་སྣང་བྱ་ཡུལ་ཞིག་ཏུ་འགྱུར་
བཞིན་ཡོད་པ་དང་། ལྷག་པར་བོད་བརྒྱུད་ནང་བསྟན་རིག་གནས་ཞེས་སྦྱངས་ན་ལུགས་གཉིས་
ཀྱི་དཀའ་གནད་འབད་མེད་དུ་གྲོལ་ཞིང་། བསྒོམས་ན་འཁོར་འདས་ཀྱི་དབྱེ་མཚམས་ཡུག་
གཅིག་ཏུ་འབྲེལ་ནུས་པའི་རིག་གཞུང་གི་རྒྱལ་པོ་འདི་ནི་རྒྱལ་ཁབ་ཕྱི་ནང་གི་མཁས་དབང་དང་
ཞིབ་འཇུག་པ་མང་པོས་མ་གྲོས་གཅིག་མཐུན་ངང་འཛམ་གླིང་སེམས་ཁམས་རིག་པའི་མ་ཡུམ་
དུ་བཀུར་བཞིན་ཡོད་པ་དང་། དེང་སང་འབྱོར་ཕྱུག་ཕུན་སུམ་ཚོགས་པའི་བདེ་སྐྱིད་ཀྱི་འཚོ་བ་
ཞེས་མཐོ་དམན་བར་གསུམ་གྱི་གླེང་གཞི་དང་སྨོན་གཞིར་གྱུར་པའི་བདེ་སྐྱིད་ཅེས་པ་དེའི་འབྱུང་
རྩ་བསམ་པའི་དཔལ་ཡོན་གྱི་འབྱུང་གནས་ཀྱང་ཡིན་པ་སོགས། སངས་རྒྱས་ཉིད་ཀྱིས། ངས་
ནི་ཁྱོད་ལ་ཐར་པའི་ལམ་བསྟན་གྱི། །ཐར་པ་རང་ལ་རག་ལས་ཤེས་པར་གྱིས། །ཞེས་གསུངས་པ་
ལྟར་སོ་སོའི་བློ་ནུས་ཀྱིས་འཇོན་ཚེ་ཕན་ཡོན་རྫོགས་མཐའ་མེད་པའི་རིག་པའི་གཞུང་ལུགས་
འདི་དག་ཉམས་པ་སླར་གསོ་དང་། མི་ཉམས་གོང་སྤེལ་གྱི་བྱ་བར་སྒོ་ཀུན་ནས་འབད་བརྩོན་
ལྷོད་མེད་བྱ་རྒྱུ་དེ། ང་ཚོར་ལས་ཀྱིས་བསྐོས་པའི་འོས་འགན་འདོར་ཐབས་མེད་པ་ཞིག་ཡིན་པ་



དཔལ་ས་སྐྱའི་རིག་མཛོད།
གཞིར་བཅས། དེ་སྔའི་ང་ཚོའི་ལས་ཀའི་ཁ་ཕྱོགས་གཙོ་བོ་དཔེ་རྙིང་འཚོལ་བསྡུ་དང་དཔེ་སྐྲུན་
བྱ་རྒྱུའི་ཐོག་བཞག་སྟེ། དཔལ་ས་སྐྱའི་དཔེ་མཛོད་ཁང་སོགས་ཀྱི་དཔེ་རྙིང་ལ་ཞིབ་འཇུག་དང་
བསྡུ་རུབ་ཀྱི་ལས་ཀ་གང་འཚམ་བསྒྲུབས་ཡོད་པའི་ཁར་མུ་མཐུད་ས་སྐྱ་པའི་གསུང་རབ་ཡོངས་རྫོགས་
ཕྱོགས་བསྒྲིགས་ཞུ་རྒྱུའི་དམིགས་ཚད་ཀྱི་རྨང་གཞིའི་ཐོག་ད་ཐེངས་དཔལ་ས་སྐྱའི་རིག་མཛོད་
ཅེས་པའི་དཔེ་ཚོགས་རྩོམ་བསྒྲིགས་དང་དཔེ་སྐྲུན་བྱ་རྒྱུའི་ནང་གནའ་དེང་རིག་གཞུང་ཁག་
༡༽ སྔོན་བྱུང་ལོ་རྒྱུས་ཀྱི་གཏམ། ༢༽ བསླབ་བྱ་ནོར་བུའི་ཕྲེང་བ། ༣༽ཤེས་བྱ་རིག་པའི་གནས།
༤༽ མདོ་སྔགས་སྙིང་པོའི་ཉམས་བཞེས་བཅས་ཀྱི་ཁོངས་སུ་བསྡུ་བའི་སྒོ་ནས་དེ་དག་རྒྱ་ཡིག་
སོགས་དེང་སྐབས་དར་ཁྱབ་ཆེ་བའི་སྐད་ཡིག་གཞན་དག་ལ་བསྒྱུར་རྒྱུས་གཙོས། བསྒྱུར་ཡིག་
ཁུངས་ལྡན་འཚོལ་བསྡུ་དང་ལེགས་བཅོས་གང་ནུས་བྱས་ཏེ། བོད་རྒྱ་སོགས་ཡིག་རིགས་
གཉིས་ལྡན་གཙོ་བོར་བྱས་པའི་པོད་ཕྲེང་ཞིག་རིམ་གྱིས་སྒྲིག་བཞིན་ཡོད་པའི་ཐོག་མ་དཔལ་
ལྡན་ས་སྐྱ་པའི་སྐོར་གྱི་དཔེ་ཚོགས་ལས་བརྩམས་ཤིང་། རིམ་པས་གྲུབ་མཐའ་རིས་མེད་ཀྱི་དཔེ་
ཚོགས་གང་མང་བསྒྲིགས་སྤེལ་ཞུས་ཏེ། བོད་ཀྱི་རིག་གཞུང་ལ་སློབ་སྦྱོང་དང་ཉམས་ལེན། ཞིབ་
འཇུག་བཅས་གནང་བར་འདོད་པའི་རྒྱལ་ཁབ་ཕྱི་ནང་གི་དོན་གཉེར་ཅན་མང་པོར་བསྒྱུར་གཞི་
དང་བསྡུར་བ་ཐུབ་པའི་སྟབས་བདེའི་གོ་སྐབས་ཕྱེས་ཏེ། རིག་གཞུང་གི་གོ་དོན་གཏིང་ཟབ་
དང་ཚད་ལྡན་དུ་ལོན་ཐུབ་པའི་དམིགས་ཡུལ་གཙོ་བོར་བཟུང་ཐོག །བོད་ཀྱི་རིག་གཞུང་ལུགས་
མཐུན་ངང་འཕེལ་ལམ་བཏོད་ནས། མཐར་ཐུག་གི་དམིགས་བྱ་གཙོ་བོ་འཛམ་གླིང་ཞི་བདེའམ་
འབྱོར་ཕྱུག་ཕུན་སུམ་ཚོགས་པའི་བདེ་སྐྱིད་ཀྱི་ཞིང་ཁམས་བསྐྲུན་རྒྱུའི་དོན་ཆེན་གེགས་མེད་དུ་
འགྲུབ་པའི་དམིགས་ཡུལ་གཙོ་བོར་བཟུང་ཡོད།
བསྒྲིགས་ཚུལ་གོ་རིམ་ཐད་གོང་ཞུས་སྔོན་བྱུང་ལོ་རྒྱུས་ཀྱི་གཏམ་སོགས་དོན་ཚན་བཞིའི་གོ་
རིམ་ལྟར་བསྒྲིག་དགོས་པར་སྣང་ཡང་། ཟད་མཐའ་མེད་པའི་བོད་ཀྱི་རིག་གཞུང་ཁག་སྐད་



ན་
མདུན་བསུའི་ཞུ་མཆིད།
གཉིས་ཟུང་འབྲེལ་དུ་བསྒྲིགས་པའི་ལས་འགན་ནི་དེ་འདྲའི་སྟབས་བདེ་མིན་པ་དང་། ང་ཚོའི་
དཔེ་ཚོགས་བསྒྲིགས་ཐེངས་ལའང་ངེས་ཚད་མེད་པར་རྒྱུན་མཐུད་དུ་སྤེལ་རྒྱུའི་འཆར་གཞི་ཡོད་
པར་བརྟེན་དགོས་མཁོ་གང་ཆེ་དང་། བསྒྱུར་ཡིག་གི་སྟབས་བདེར་གཞིགས་ཏེ་གོ་རིམ་ངེས་
མེད་དུ་བསྒྲིགས་ཏེ་དཔེ་སྐྲུན་ཞུས་ཡོད།
དམིགས་བསལ་གྱིས་དྲན་སྐུལ་ཞུ་རྒྱུ་ཞིག་ནི་དཔེ་དེབ་སྒྲིག་སྐབས་དཀར་ཆག་གཞུང་ཁོངས་
སུ་འཇུག་པ་སོགས་ཀྱི་སྟབས་བདེའི་བྱ་ཐབས་མ་སྤྱད་ཐབས་མེད་དུ་སྣང་ཡང་། དེ་དག་རྗེས་
སུ་མ་དཔེ་དང་འདྲེས་སྐྱོན་འོང་བའི་ཉེན་ཁ་ཆེ་སྟབས། གཟབ་ནན་གྱི་བྱ་ཐབས་གང་ནུས་སྤྱད་
དེ་དཔེ་དེབ་སོ་སོའི་དབུའི་དཀར་ཆག་ནང་འཁོད་མེད་པའི་ཚིག་རིགས་གཞུང་ཁོངས་སུ་རྩ་བ་
ནས་བཀོལ་མེད་ཅིང་། དེ་དག་ཀྱང་མ་ཡིག་དང་ཆེ་ཆུང་བཀར་ཏེ་གསལ་ཁ་གང་ཐོན་ཞུས་ཡོད་
པ་བཅས་མདོར་ན་དཔེ་དེབ་སོ་སོའི་དབུའི་དཀར་ཆག་ནང་འཁོད་ཡོད་པའི་ཚིག་རིགས་ཇི་བཞིན་
མ་ཡིག་ལས་ཅུང་ཆེ་བའི་ཡི་གེ་སྤྱད་དེ་གཞུང་ཁོངས་སུ་བཀོལ་ཡོད་པའི་ཡིག་རིགས་ཚང་མ་ནི་
མ་ཡིག་དངོས་སུ་མ་ཡིན་པ་དགོངས་འཇགས་འཚལ།
ཞེས་རིག་མཛོད་གཙོ་སྒྲིག་པའི་མིང་ཅན་ཤཱཀྱའི་དགེ་སྦྱོང་ས་སྐྱ་དཔལ་ལྡན་དོན་ཡོད་ཀྱིས་
གངས་ལྗོངས་རྡོ་རྗེ་གདན་དཔལ་ལྡན་ས་སྐྱ་ནས་རབ་རྒྱན་ལྕགས་སྟག་ལོའི་ས་ག་ཟླ་བའི་ཚེས་
བཟང་ཉིན།



ན་
མཚམས་སྦྱོར་རགས་བསྡུས།
༼ཁྱབ་བདག་འཁོར་ལོའི་མགོན་པོ་འཇམ་དབྱངས་བློ་གསལ་བཟང་པོའི་རྣམ་པར་ཐར་
པ་སྐལ་བཟང་རྣ་བའི་དགལ་སྟོན་༽ཞེས་བྱ་བ་འདི་ནི། སྙིགས་དུས་བསྟན་པའི་སྲོག་ཤིང་མཁན་
ཆེན་རྡོ་རྗེ་འཆང་ཆེན་པོ་འཇམ་དབྱངས་བློ་གསལ་བཟང་པོའམ་ཡོངས་གྲགས་སུ་སྐྱབས་རྗེ་བློ་
དགའ་རིན་པོ་ཆེ་ཞེས་མཚན་ཙམ་གྱིས་ཀྱང་འགྲོ་བ་མང་པོའི་རྒྱུད་ཀྱི་ཁོང་ཁྲོ་བ་ངང་གིས་ཞི་བར་
མཛད་པའི་སྐྱེས་བུ་དམ་པ་དེའི་མཛད་རྣམ་གང་ཉིད་ཀྱིས་མཛད་པའི་རང་རྣམ་ངོ་མཚར་ཅན་ཞིག་
ཡིན་ཅིང་། ཁོང་ནི་བོད་རབ་བྱུང་བཅོ་ལྔ་ས་མོ་ལུག་གི་ལོ་སྟེ་སྤྱི་ལོ་༡༩༡༩ལོར་མདོ་ཁམས་སྡེ་དགེ་
འཇོ་མདའི་ཉེ་འདབས་སུ་སྐུ་བལྟམས། དགུང་གྲངས་བདུན་ཅུ་རྩ་ལྔ་པ་བོད་རབ་བྱུང་བཅུ་བདུན་
ཆུ་མོ་བྱའི་ལོ་སྟེ་སྤྱི་ལོ་༡༩༩༣ལོར་གདན་ས་ཆེན་པོ་དཔལ་ལྡན་ས་སྐྱར་ཟབ་དགོངས་ཆོས་ཀྱི་
དབྱིངས་སུ་བསྡུས། གང་ཉིད་སྐུ་ན་ཕྲ་མོའི་དུས་ནས་དག་པའི་སྣང་བ་རབ་འབྱམས་ལ་ཐུགས་
གཞོལ་ཞིང་སྟོང་ཉིད་ཀྱི་དོན་ལ་ངེས་ཤེས་འདྲོངས་ཏེ། དམ་པའི་ཆོས་ཁོ་ན་བསྒྲུབ་པའི་དམ་བཅའ་
བརྟན་པོར་བཅངས་ནས་འཇམ་དབྱངས་ཆོས་ཀྱི་བློ་གྲོས་སོགས་རིས་མེད་ཡོངས་འཛིན་བཅུ་ཕྲག་
འགའ་ཡི་ཞབས་པད་བསྙེན་ཏེ་གསུང་ངག་ལམ་འབྲས་གཙོ་བོར་གྱུར་པའི་མདོ་སྔགས་གཞུང་
ལུགས་རབ་འབྱམས་ལ་ཐོས་བསམ་ཅིས་ཕྱིན་པར་མཛད་མཐར་དབུས་གཙང་ཁམས་སོགས་ཀྱི་
སྒྲུབ་གནས་གྲགས་ཅན་ཕལ་མོ་ཆེར་ལོ་ངོ་དུ་མའི་ནང་སྒྲུབ་པའི་རྒྱལ་མཚན་རྩེ་གཅིག་ཏུ་འཛིན་



དཔལ་ས་སྐྱའི་རིག་མཛོད།
E
I::15
ཅིང༑ ལྷག་པར་རིག་གནས་གསར་བརྗེ་ཞེས་པའི་དུས་འགྱུར་ངན་པའི་ནང་ཡང་ཐུགས་དམ་
ཆག་མེད་ཀྱི་རིགས་རྩ་བ་ནས་མ་ཆད་པར་ཉམས་སུ་བཞེས་པ་མ་ཟད། མགོན་མེད་ཉམས་ཐག་
གི་འགྲོ་བ་སྐྱབས་ཕྱིར་གཞན་གྱི་རྐུན་ཁག་ཉིད་ཀྱིས་བཞེས་པ་སོགས་བདག་གཞན་མཉམ་བརྗེའི་
བྱང་སེམས་ཕྱག་ལེན་དངོས་ཐོག་ཏུ་སྦྱོང་བའི་སྒོ་ནས་རྐྱེན་ངན་གྲོགས་སུ་འགུག་པའི་ཉམས་ལེན་
ཟབ་མོར་དཀའ་སྤྱད་དྲག་པོ་མཛད་པས་གྲུབ་པའི་ས་མཐོར་གཤེགས་ཏེ་ངོ་མཚར་ཉམས་མགུར་
གྱི་ཀློང་ཆེན་ཡོངས་སུ་བརྡོལ་བས་དེང་དུས་ཀྱི་མི་ལ་རས་པ་ཞེས་ཡོངས་སུ་གྲགས་ཤིང་། བསྟན་
འགྲོ་སྤྱི་དང་བྱེ་བྲག་དཔལ་ལྡན་ས་སྐྱ་པའི་བསྟན་པའི་ཉིང་ཁུ་གསུང་ངག་ལམ་འབྲས་ཀྱི་ཕྱོགས་
ལ་རྗེ་བཙུན་གྲགས་པ་དངོས་བྱོན་ལྟ་བུའི་བཀའ་དྲིན་བསམ་གྱིས་མི་ཁྱབ་པར་བསྐྱངས་པས་ད་
ལྟའི་ཆར་དབུས་གཙང་ཁམས་སོགས་ན་གསུང་ངག་ལམ་འབྲས་ཀྱི་བསྟན་པ་འཛིན་པར་འགྲན་
པའི་ཟླ
འི་ཟླ་ཐམས་ཅད་དང་བྲལ་བའི་ཉི་ཟླ་ལྟ་བུའི་སྐྱེས་ཆེན་འཇམ་སེང་རིན་པོ་ཆེ་དང་བསོད་དགེ་
རིན་པོ་ཆེའི་དབུས་མཚན་ལྡན་གྱི་མཁས་གྲུབ་ཕལ་མོ་ཆེ་མགོན་འདིའི་ཐུགས་སྲས་སུ་མ་གྱུར་བ་
མེད་པ་ལྟ་བུ་སྟེ། མདོར་ན་ཡང་སྙིགས་དུས་ཀྱི་མཐའ་འདིར་མགོན་པོ་འདི་ཉིད་ནི་ས་རྙིང་གཙོ་
བོར་གྱུར་པའི་རིས་མེད་ཀྱི་བསྟན་པ་སྤྱི་ལ་བཀའ་དྲིན་དང་མཛད་རྗེས་ཤིན་ཏུ་ཆེ་བའི་སྐྱེས་ཆེན་
དམ་པའི་གཙུག་རྒྱན་ཞིག་ཡིན་ནོ། །
དམ་པ་འདིའི་གསུང་རྩོམ་པོད་ལྔར་ལོངས་པ་ཙམ་བཞུགས་པ་ཀུན་ཀྱང་མཁས་བླུན་མཐའ་
དག་གི་ཡིད་ཀྱི་གདུང་བ་སེལ་བའི་སོས་སྨན་དུ་གྱུར་པའི་ཟབ་དོན་བདུད་རྩིའི་གཏེར་མཛོད་ཁོ་
ནར་སྣང་ཞིང་། ལྷག་པར་ཞལ་གསུངས་རང་རྣམ་ཆེན་མོ་འདི་ཉིད་ནི་མགོན་པོ་གང་གིས་སྐུ་ཚེ་
གང་པོར་བྱང་ཆུབ་ཀྱི་སྤྱོད་པ་རླབས་པོ་ཆེར་སྦྱོང་བའི་འདྲ་འབག་དངོས་ཡིན་པས་སྙིགས་དུས་ཀྱི་
གདུལ་བྱ་ཡང་དག་པའི་ལམ་ལ་དཀྲི་བའི་ལམ་སྣེ་བ་ལྟ་བུ་ཞིག་ཡིན་ལ། དམུ་རྒོད་ཀྱི་སྐྱེ་ངན་
ཆོས་ལ་བསྐུལ་བའི་བློ་སྦྱོང་འཕྲུལ་གྱི་འཁོར་ལོ་ལྟ་བུ་ཞིག་ཀྱང་ཡིན་པས་ན། སྤྱིར་གཏང་བློ་སྦྱོང་དུ་



མཚམས་སྦྱོར་རགས་བསྡུས།
གྲགས་པ་མང་པོར་ལོ་ངོ་དུ་མར་བལྟ་ཀློག་བྱས་པ་བས་རྣམ་མགུར་འདི་ཐུན་རེ་འདོན་པ་ཕན་རླབས་
ཆེ་བ་མིག་མཐོང་ལག་ཟིན་དུ་གྱུར་པ་འདི་དག་གིས་མཚོན། ཡ་མཚན་དང་འཇིགས་སྣང་གིས་ཡོངས་
སུ་ཁེངས་པའི་དེང་རབས་སྤྱི་ཚོགས་ཁྲོད་མི་རྣམས་ཀྱིས་འདི་ལྟ་བུའི་གསུང་རབ་ལ་བལྟ་ཀློག་མང་
ཙམ་བྱ་ཐུབ་ཚེ་དེ་བས་མི་ཚེའི་དོན་སྙིང་དང་བདེ་སྐྱིད་ཀྱི་འཚོ་བའི་ལམ་སྟོན་པ་ངོ་མ་ཞིག་ཏུ་འགྱུར་
བར་ཐེ་ཚོམ་སྤུ་ཙམ་ཡང་མེད་པའི་ནུས་པ་དང་ལྡན་པ་གཞིར་བཅས། དུས་རབས་འགྱུར་མཚམས་
ཀྱི་བོད་ཀྱི་ལོ་རྒྱུས་དང་ཆོས་ལུགས། ལྷག་པར་བསྟན་པའི་ཉིང་ཁུ་གསང་སྔགས་རྡོ་རྗེ་ཐེག་པའི་
གཞི་ལམ་འབྲས་བུའི་གནད་ལ་ཞིབ་འཇུག་བྱ་བར་འདོད་པ་དག་ལའང་དགོས་ཕན་ཧ་ཅང་ཆེ་བར་
གཞིགས་ཏེ་ངེད་རྩོམ་སྒྲིག་ཁང་གིས་གདན་ས་ཆེན་པོ་དཔལ་ལྡན་ས་སྐྱར་བསྐྲུན་པའི་འཕྲུལ་ཡིག་
དཔེ་གཟུགས་མའི་མ་དཔེར་གཞི་བྱས། ཕྱག་བྲིས་ཕྱག་བསྟར་མ་སོགས་མ་ཡིག་འགའ་ལ་དཔེ་
བསྡུར་ཞུས་ཏེ་ལེགས་པར་བསྒྲིགས་པའི་ཁར་ཚད་ལྡན་གྱི་ལོ་ཙཱ་བ་ཀྲང་ཝེ་
རྣམ་རྒྱལ་གྱིས་བསྒྱུར་བའི་རྒྱ་ཡིག་ཀྱང་དཔེ་ཚོགས་འདིའི་ཁོངས་སུ་དྲངས་ཏེ། རྒྱ་བོད་སྐད་ཡིག་
སོ་སོར་དཔེ་དེབ་རེ་བསྒྲིགས་ནས་ཀློག་པ་པོ་གང་མང་གི་ཐུགས་འདུན་བསྐང་ཐབས་ཞུས་ཡོད་
པར་བརྟེན། བོད་ལྗོངས་མི་དམངས་དཔེ་སྐྲུན་ཁང་གིས་མཛད་བྲེལ་ཁོར་མོ་ཡུག་གི་ཁྲོད་ནས་དཔེ་
དེབ་འདི་ཉིད་དམིགས་བསལ་དུ་དཔེ་བསྐྲུན་གནང་བར་ཞེ་ཐག་པ་ནས་ཐུགས་རྗེ་ཆེ་ཞུ་བ་དང་
ཆབས་ཅིག །བསམ་པའི་དཔལ་ཡོན་གྱི་དགེ་མཚན་ལ་བརྟེན་ནས་ཞི་བདེའི་བདེ་སྐྱིད་ལ་ལོངས་
སུ་སྤྱོད་པར་འདོད་པའི་ཤེས་ལྡན་པ་རྣམས་ཀྱིས་དཔེ་དེབ་འདི་ལ་གཟིགས་རྟོག་གང་མང་གནང་
རྒྱུའི་སྐྱབས་འཇུག་ཀྱང་ཞུ་བ་ལགས། །
ཞེས་དཔལ་ས་སྐྱའི་རིག་མཛོད་རྩོམ་སྒྲིག་ཁང་ནས།
དང་ས་སྐྱ་ཆོས་
སྤྱིའི



དཀར་ཆག་
(1)
(5)
(30)
གཅིག །གླེང་གཞི་དང་སྐུ་བལྟམས་ནས་བསྟན་པ་ལ་མ་ཞུགས་གོང་གི་མཛད་པ་
མདོ་ཙམ་བསྟན་པ།
གཉིས། བསྟན་པ་ལ་ཞུགས་པའི་མཛད་པ་ལས་རབ་ཏུ་བྱུང་ཞིང་བཤེས་གཉེན་
དུ་མའི་ཞབས་པད་བསྟེན་པའི་ཚུལ།
གསུམ། བསྙེན་པར་རྫོགས་ཤིང་ཐོས་སྒོམ་སྦྲགས་མར་མཛད་པའི་ཚུལ་མདོ་ཙམ་
བསྟན་པ།
བཞི། དབེན་པའི་རྫ་གསེང་དུ་གཅིག་པུར་སྒྲུབ་ལ་གཞོལ་ཏེ་ཉམས་རྟོགས་ཀྱི་
པདྨོ་རབ་ཏུ་བཞད་པའི་ཚུལ་སོགས་མདོ་ཙམ་བསྟན་པ།
ལྔ། འཁོར་འདས་དབྱེར་མེད་ཀྱི་ལྟ་བ་ཟབ་མོ་ཐུགས་རྒྱུད་ལ་འཁྲུངས་ཏེ་
ཉམས་མགུར་གྱི་ཀློང་བརྡོལ་བའི་ཚུལ།
དྲུག །རྗེ་བླ་མའི་སྲས་ཀྱི་ཐུ་བོར་དབུགས་དབྱུང་ཞིང་རིས་མེད་བཤད་སྒྲུབ་ལས་
གསུམ་གྱི་འཁོར་ལོ་བར་མེད་དུ་བསྐོར་བའི་ཚུལ།
( 41）
(74)
(104)
1



（ 174)
( 182）
(194)
(224)
བདུན། ཐུགས་རྒྱུད་ལ་དག་ཐེར་བྱ་ཕྱིར་མཛད་བཟང་གི་ཆ་ཤས་ལ་རྗེས་དྲན་
མཛད་པའི་ཚུལ་མདོ་ཙམ་བསྟན་པ།
བརྒྱད། ལྟར་སྣང་གི་ཆོས་སྤྱོད་ལ་ཐུགས་ཞེན་གཏིང་ནས་ལོག་སྟེ་ཆོས་བརྒྱད་
ཞེ་ནས་སྤོང་བའི་དམ་བཅའ་མཛད་པའི་ཚུལ།
དགུ། དབུས་ཕྱོགས་སུ་ཕེབས་ཏེ་དུས་འགྱུར་གྱི་རྐྱེན་ངན་དྲག་པོས་ཐུགས་དམ་
ལ་བོག་ཐོན་པའི་ཚུལ།
གདན་ས་ཆེན་པོ་དཔལ་ལྡན་ས་སྐྱར་ཕེབས་ཏེ་ཉམས་རྟོགས་ཀྱི་རྩ་ལག་
ཡོངས་སུ་རྫོགས་པའི་ཚུལ།
བཅུ་གཅིག །རིག་གནས་གསར་བརྗེ་ཞེས་པའི་དུས་འགྱུར་གྱི་རྐྱེན་ངན་དྲག་པོ་ཐུགས་
དམ་གྱི་གྲོགས་སུ་བཞེས་པའི་ཚུལ།
བཅུ་གཉིས། ཡང་དར་བསྟན་པའི་རྒྱལ་སྒོ་རབ་ཏུ་ཕྱེ་སྟེ་རིས་མེད་རྒྱལ་བསྟན་མཐའ་
དག་ལ་སྟོན་པ་གཉིས་པ་ལྟ་བུའི་བཀའ་དྲིན་བསྐྱངས་པའི་ཚུལ།…….....
བཅུ་གསུམ། ཞལ་སྐོང་གི་སྐོར་ལས་དགུང་གྲངས་དོན་གསུམ་མན་གྱི་ཐུན་མོང་བའི་
མཛད་པ་ཆེ་ལོང་ཙམ་བརྗོད་པ།
བཅུ་བཞི། ཐུན་མོང་གདུལ་བྱའི་སྣང་ངོར་གཟུགས་སྐུའི་བཀོད་པ་ཆོས་དབྱིངས་སུ་
བསྡུས་པའི་ཚུལ་མདོ་ཙམ་བརྗོད་པ།་་
བཅོ་ལྔ། ཚོགས་གཉིས་ཀྱི་གཞི་མ་དགོངས་རྫོགས་ཀྱི་རིམ་པ་ཇི་ལྟར་སྒྲུབ་པའི་ཚུལ་
མདོ་ཙམ་བརྗོད་པ།
(294)
(335)
( 408)
(420）
(430）
2



༄༅། །ཁྱབ་བདག་འཁོར་ལོའི་མགོན་པོ་འཇམ་དབྱངས་བློ་གསལ་
བཟང་པོའི་རྣམ་པར་ཐར་པ་སྐལ་བཟང་རྣ་བའི་དགའ་
སྟོན་ཞེས་བྱ་བ་བཞུགས་སོ། །
གཅིག །གླེང་གཞི་དང་སྐུ་བལྟམས་ནས་བསྟན་པ་ལ་མ་ཞུགས་གོང་གི་
མཛད་པ་མདོ་ཙམ་བསྟན་པ།
ན་མོ་གུ་རུ་དྷརྨ་མ་ཏཱི་ཡ། རང་གི་རྟོགས་པ་བརྗོད་པ་འདུ་བྱེད་ཀྱི་འཁོར་ལོ་ཞེས་བྱ་བ་འདི་
འབྲི་བ་ལ་དགོས་པ་མ་མཆིས་མོད་གསང་དགོས་པ་ཡང་མ་མཆིས། འོན་ཏེ་སློབ་བུ་རྣམས་ཀྱིས་
བསྐུལ་བའི་ངོར། སྣང་བ་གདོང་འདེད་གཞིར་བཞག །གང་བྱུང་ཆོལ་ལེར་སྨྲ་བ་རྣལ་འབྱོར་པའི་
རྟོགས་པ་སུས་ཀྱང་འགོག་ཏུ་མི་བཏུབ་པས་འདི་འབྲི་བ་ལ་དགའ་བ་ཡོད་ནའང་ལེགས། མི་
དགའ་བ་ཡོད་ནའང་ལེགས། གཞན་ལ་ལྟོས་པ་སྤུ་ཙམ་ཡང་མེད་པར། ང་རང་གི་ཚེ་འདིའི་ཐོག་



དཔལ་ས་སྐྱའི་རིག་མཛོད།
མཐའ་བར་གསུམ་གྱི་བྱ་བྱེད་ཐམས་ཅད་ཆོས་དང་མཐུན་མ་མཐུན་བརྟག་པའི་ཕྱིར་དང༌། ཁྱད་
པར་མ་འོངས་པ་ན་དམ་བཅའ་བརྟན་མི་བརྟན་བལྟ་ཞིང་དྲན་བསྐུལ་བྱ་བའི་སླད་དུ་འབྲི་བ་ལ་
དོན་གསུམ་སྟེ། ལུས་ཇི་ལྟར་བླངས་ཏེ་བསྟན་པ་ལ་མ་ཞུགས་གོང་གི་བྱ་བ་དང་། བསྟན་པ་ལ་
ཞུགས་པའི་བྱ་བ། ད་ཕྱིན་དམ་བཅའི་ཐ་ཚིག་འབྲི་བའོ། །
nan
s/
དང་པོ། ཁོ་བོ་སྐྱེ་བའི་ཡུལ་ནི། ཡུལ་ཉེར་བཞིའི་ནང་ཚན་ཏྲེ་ཏ་པུ་རི་བོད་ཀྱི་ཡུལ་ལ། སྟོད་
མངའ་རིས་སྐོར་གསུམ། བར་དབུས་གཙང་རུ་བཞི། སྨད་མདོ་ཁམས་ཆུ་བཞི་སྒང་དྲུག་ཏུ་གྲགས་
པ་ལས། མདོ་ཁམས་སྡེ་དགེ་ཆོས་རྒྱལ་ཆེན་པོའི་མངའ་ཞབས། འབྲི་དང་ཟླ་ཞེས་བྱ་བའི་ཆུ་བོ་
ཆེན་པོ་གཉིས་ཀྱི་བར། སྨར་ཁམས་སྒང་གི་ཆར་གཏོགས་པ། ཉ་ཤིས་སེ་ཚ་ཞེས་པའི་འབྲོག་
སྡེའི་ས་གཙང་ཞིང་མཐོ་བ་གོང་ལ་གོང་ཞེས་བྱ་བ་ཡིན་ལ། སྐྱེས་པའི་དུས་ནི་སངས་རྒྱས་མྱ་ངན་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ལས་འདས་ནས་ལོ་བཞི་སྟོང་དང་ལྔ་བཅུ་རྩ་གཉིས་ལོན་པ། ལུང་གི་དུས་ཀྱི་ལྔ་བརྒྱ་པ་ཕྲག་གཉིས་
དང་ཉག་མ་ལྔ་བཅུ་ང་གཅིག་འདས་པ། རབ་བྱུང་བཅོ་ལྔ་ས་མོ་ལུག་གི་ལོའི་དབྱར་གྱི་དཔལ་མོའི་
དགའ་སྟོན་ལ་སྤྱོད་པའི་དུས་རེས་གཟའ་པ་སངས་དང་རྒྱུ་སྐར་རྒྱལ་འཛོམས་པའི་སྔ་དྲོའི་ཆ་ལ་
བཙས་པར་གྲགས་ཤིང་། ཕ་ཡི་རུས་ནི་གཞི་བདག་རྨ་རྒྱལ་སྤོམ་རའི་བརྫུས་བུ་ཞིག་ནས་རིམ་
པར་བརྒྱུད་པའི་རྨ་གཡང་ཞེས་བྱ་བ་ཡིན་ནོ་ཞེས་ཕ་ཁུ་རྒན་རབས་རྣམས་ཀྱི་གཏམ་ལ་གྲགས་
པའི་སིདྡྷི་ལཀྵ་དང་། མ་ཡི་རིགས་ནི་ཉ་མཚོ་ཞེས་བོད་ཆེན་པོའི་ལྗོངས་ཐམས་ཅད་དུ་འགོས་
ནད་སྔོན་འགོག་གི་སྨན་དཀར་པོ་བླུད་པའི་སྦྱིན་བདག་མཛད་ནས་འགྲོ་བ་མང་པོ་སྲོག་གི་འཇིགས་
པ་ལས་སྐྱོབ་པའི་རིགས་མངྒ་ལ་དེ་ཝཱི་ཞེས་བྱ་བ་ཡིན་ཅིང་། སྐྱེས་དུས་ཀྱི་མཚན་མ་ནི་མ་ལ་གནོད་
པ་མེད་ཅིང་བདེ་བར་བཙས་པ་དང་། ཡུལ་ཁམས་བདེ་ཞིང་ཆོས་དར་བ། གཞན་ཡང་བྱིས་པ་
ཆུང་ངུ་ནས་འཚོ་སླ་ཞིང་ཡ་རབས་ཀྱི་སྤྱོད་པ་དང་ལྡན་པ་ཞིག་གོ་ཞེས་གླེངས་ཤིང་། ང་རང་གི་བསམ་



དཔལ་ས་སྐྱའི་རིག་མཛོད།
བློས་ཟིན་ནས་བླ་མ་བྱས་ཏེ་ཆོས་འདི་དང་འདི་ལྟ་བུ་བསྒྲུབ་སྙམ་པ་ལས། ཁྱིམ་པ་བྱས་ཏེ་དགྲ་
l
ས་ཏེ ཐང་
ཀྱི་དཔག་པ་ནི། ཞིབ་
འདུལ་གཉེན་སྐྱོང་སོགས་བྱེད་བསམ་པ་ཡེ་མ་བྱུང་སྟེ། འདི་ཁོ་བོའི་ཚེ་འདིའི་རྟོགས་བརྗོད་གཙོ་བོ་
ཡིན་ནོ། །ལོ་ན་ལྔ་དྲུག་ཙམ་ལ་སླེབས་དུས་མཆོད་རྟེན་དང་ལྷ་ཁང་ལྷ་སྐུ་སོགས་འདི་འདྲ་འདུག་
ཟེར་ནས་ཕ་མ་སོགས་བལྟ་རུ་ཁྲིད་ཙ་ན་བསྟན་རྒྱུ་མེད་པ་ཡལ་ནས་འགྲོ་བ་ཡང་ཡང་བྱུང་ཟེར་ཞིང་།
ང་རང་གིས་ཀྱང་བྲག་ཁ་ཞིག་ན་མཆོད་རྟེན་དཀར་པོ་ཁྲུ་གང་བ་ཞིག་འདུག་པ་ངོ་མཚར་སྐྱེས་ཏེ་ཕ་
ལ་བསྟན་དུ་ཕྱིན་ཙ་ན། མི་སྣང་བར་ཡལ་ནས་སོང་བ་ཞིག་འལ་འོལ་དྲན། གཞན་ཡང་ཀློག་
ཡིག་ངལ་བ་ཆེན་པོ་རང་མ་དགོས་པར་ཤེས་ཤིང་། འབུམ་བཀླགས་དུས་ནས་སྟོང་ཉིད་ལ་ངེས་ཤེས་
སྐྱེས་ཏེ་ཕྱིས་ངོ་སྤྲོད་ཅི་ཙམ་ཞུས་ཀྱང་དོན་དེ་ཀ་ལས་མི་འདའ་བར་སྣང་། འདི་སྐབས་ནས་ཆོས་
ལ་འཇུག་པའི་བར་ཆད་སེལ་བའི་ཕྱིར་ཉིན་རེ་བཞིན་ཟབ་མདོ་ཚར་རེ་ཆག་མེད་བྱས་སོ། །
E



གཉིས། བསྟན་པ་ལ་ཞུགས་པའི་མཛད་པ་ལས་རབ་ཏུ་བྱུང་ཞིང་བཤེས་གཉེན་
དུ་མའི་ཞབས་པད་བསྟེན་པའི་ཚུལ།
གཉིས་པ་བསྟན་པ་ལ་ཞུགས་པའི་བྱ་བ་ནི། རང་ལོ་བཅོ་བརྒྱད་པ་མེ་བྱི་ལོར་ང་རང་གི་ཁུ་
བོ་སྒྲུབ་བརྩོན་དམ་པ་བློ་གྲོས་མཁྱེན་རབ་ལས་གཞན་སུས་ཀྱང་མ་ཚོར་བར་བླ་མ་དམ་ཆོས་བསྟན་
པ་ལས་རབ་ཏུ་བྱུང་། དམ་པ་དེ་ལས་ཚེ་དབང་དང་ཕྱག་རྡོར་གྱི་རྗེས་གནང་སོགས་ཐོབ། ཡུལ་



དཔལ་ས་སྐྱའི་རིག་མཛོད།
a
ཚིག་ཟུ་བྱོན་ཏེ་བླ་མ་དམ་པ་ཚེས་1སྟན་པ་ལས་
རབ་ཏུ་བྱུང་ཚུལ།།
དུ་ཕྱིན་ནས་ཁུ་བོ་གྲུབ་པ་ཅན་དེའི་དྲུང་དུ་བསྡད་དེ་ཕྱག་འབུམ་ཐེར་ཅིག་བཙལ། ཞོར་ལ་ངོར་
ལུགས་བསྐང་གསོ་དང་རྣམ་འཇོམས་སོགས་བློ་ལ་བཟུང་། ཁུ་བོ་དེས་འབུམ་ལྔའི་ཁྲིད་རྒྱས་
པར་གནང་། སྟོན་ཐོག་གསེར་ལྗོངས་དགོན་དུ་ཚེ་རབས་ནས་འབྲེལ་བ་ཐོབ་པའི་ཡོངས་ཀྱི་དགེ་
བའི་བཤེས་གཉེན་ཆེན་པོ་འཇམ་དབྱངས་ཆོས་ཀྱི་རྒྱལ་མཚན་མཇལ་བར་ཕྱིན། དེར་གང་བློ་
མ་དང་། འཇམ་དཔལ་མཚན་བརྗོད་སོགས་ལུང་འགའ་ཐོབ། སླར་སྐུ་དྲུང་དུ་བཅར་བར་ཞུས་
པས་མཆོག་ཏུ་མཉེས། རེ་ཞིག་ཡུལ་དུ་ལོག་ནས་སླར་སྐུ་དྲུང་དུ་བཅར་སྐབས་རྗེ་དམ་པ་དེ་ཅུང་
ཟད་སྙན་པས་མཇལ་ཁ་ནི་མ་བྱུང་མོད། ང་རང་གནས་ཚང་ཞིག་ཏུ་བསྐྱལ་ནས་ལམ་དུས་བློར་
ཟུངས་ལ་རྫོང་གསར་དུ་མཆོག་སྤྲུལ་རིན་པོ་ཆེ་ཆོས་ཀྱི་བློ་གྲོས་ཀྱིས་གསུང་ངག་རིན་པོ་ཆེའི་དབང་
ལུང་གནང་བ་ཡིན་འདུག་པས་དེར་སོང་དང་
། ངེད་རང་ཡང་མི་རིང་བར་སླེབས་འོང་གསུངས་
ཏེ་རྗེ་ཉིད་ཀྱི་སློབ་མ་འགའ་དང་ལྷན་དུ་རྫོང་གསར་དུ་བཏང་བ་མ་ཟད། རིན་པོ་ཆེའི་མདུན་དུ་
གསུང་ངག་རིན་པོ་ཆེ་གནང་དགོས་པའི་བཀའ་ཤོག་དང་། གནས་ཚང་སོགས་འདིར་སྡོད་ཀྱི་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བཀའ་ལ
༢་ཕེབས་བ བཀའ་དྲིན་བསྐྱངས།
རྫོང་གསར་དུ་སླེབས་ནས་རིན་པོ་
ཆེས་ཀྱང་དགྱེས་བཞིན་དུ་གསུང་
ངག་རིན་པོ་ཆེ་སློབ་བཤད་པོད་བཅོ་
བརྒྱད་རྣམ་འགྲེལ་བཅུ་གཅིག་ལུང་
བཅས་ལས་བདག་མེད་མའི་དབང་
ཆེན་དེ་མ་གཏོགས་པའི་དབང་ལུང་
ཁྲིད་མན་ངག་དང་བཅས་པ་ངེད་སློབ་
མ་ལྔ་བརྒྱ་ཙམ་ལ་ཟླ་བ་ལྔའི་བར་
སྔ་ཆོས་ཕྱི་ཆོས་ཕྱག་ལེན་བཞིན་ཚར་ལུགས་ཐུན་མོང་མ་ཡིན་པར་བསྩལ། འདུས་པའི་གཙོ་བོ་
ཁང་གསར་མཁན་རིན་པོ་ཆེ་དང་། ཀཿཐོག་སི་ཏུ། ཞེ་ཆེན་རབ་འབྱམས་སོགས་བཞུགས།
པོ་ཆེའི་མདུན་དུ་དངུལ་བུམ་ཆ་གཅིག་དང་། འབུ་རས་ཨཇི་སོགས་ཕུལ། ཀྱེ་རྡོར། ཕྱག་རྡོར།
ཀུན་རིག་བཅས་ཀྱི་བསྙེན་སྒྲུབ་བྱ་རྒྱུ་ཁས་ལེན་ཞུས་སོ། །
རིན་



དཔལ་ས་སྐྱའི་རིག་མཛོད།
རང་ལོ་བཅུ་དགུ་པ་མེ་གླང་ཟླ་བ་དང་པོའི་ནང་གསུང་ངག་རྫོགས། འདི་སྐབས་རྗེ་བླ་མ་
འཇམ་དབྱངས་རྒྱལ་མཚན་ཡང་རྫོང་གསར་དུ་ཕེབས། རྗེ་དམ་པ་དེས་གསུང་ངག་ཞུ་མཁན་
གྱི་དགེ་འདུན་རྣམས་ལ་བློ་གཏེར་ཞབས་ཀྱི་རྣམ་ཐར་སོགས་ལུང་འགའ་བསྩལ་ནས་ག་གུ་
བྱང་ཆུབ་ལྗོན་པའི་ནགས་ཁྲོད་དུ་ཕེབས། འདི་དུས་སྒྲུབ་བརྩོན་རྣལ་འབྱོར་གྱི་དབང་ཕྱུག་བླ་
མ་ཆོས་འཕེལ་རབ་རྒྱས་ལས། གུར་ལྷ་བརྒྱད་ཀྱི་རྗེས་གནང་དང་། ནཱ་རོ་མཁའ་སྤྱོད་ཀྱི་བྱིན་
རླབས་ཁྲིད་དང་བཅས་པ། གཞན་ཡང་ཁམས་བྱེའི་མཁན་རིན་པོ་ཆེ་སྡེ་གཞུང་ཆོས་འཕེལ་
ལས་དགེ་ཚུལ་གྱི་སྡོམ་པ་དང་། ས་འཇམ་སྦགས་སྒྲུབ་ཀྱི་བྱིན་རླབས། དགེ་ཚུལ་གྱི་ཀཱ་རི་ཀའི་
བཤད་པ། ས་པཎ་གྱིས་མཛད་པའི་ཞེན་པ་བཞི་བྲལ་གྱི་ཁྲིད་བཅས་དང་། ཝ་ར་བློ་གསལ་
ལས་ཀཱ་རི་ཀ་སུམ་བརྒྱ་པའི་བཤད་པ། ཁམས་བྱེའི་མཁན་ཚབ་སྡེ་གཞུང་ཆོས་འཕེལ་ཆུང་བ་ལས་
སྤྱོད་འཇུག །མི་ཉག་མཁས་པ་ཀུན་དགའ་ཕུན་ཚོགས་ལས་སྡོམ་གསུམ་རབ་དབྱེའི་བཤད་པ་
བཅས་ཀྱང་ཐོབ། དེ་རྗེས་སྤྲུལ་སྐུ་རིན་པོ་ཆེའི་མདུན་ནས་འབྱུང་འདུལ་དང་། གུར་ལྷ་བརྒྱད།
t•
Itstu
IIa:་
རྣམ་སྲས། སྨན་བླ་རྣམས་ཀྱི་རྗེས་གནང་དང་། སྒྲོལ་བསྟོད། རྣམ་རྒྱལ་འཇོམས། བར་ཆད་
ལམ་སེལ། སྨོན་ལམ་བདུན་ཅུ་པ། སུམ་ཅུ་པ། སྨོན་ལམ་རྣམ་ལྔ། རྒྱུན་ཆགས་གསུམ་པ་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སོགས་ཁམས་བྱེའི་འདོན་ཆོག་རྣམས་ཀྱི་ལུང། རྩ་གསུམ་དྲིལ་སྒྲུབ་ཀྱི་དབང་བཅས་ཐོབ། སྟོན་
ཁར་བླ་མ་རིན་པོ་ཆེ་འཇམ་དབྱངས་རྒྱལ་མཚན་མདུན་ག་གུ་རི་ཁྲོད་དུ་ཕྱིན་པས། སྤྱོད་འཇུག་
ཉམས་ཁྲིད་དང་དེའི་ཊིཀྐ་ལྷོ་པའི་ཟིན་བྲིས་ཀྱི་བཤད་པ་རྣམས་ཐོབ། དེ་སྐབས་རྗེའི་ཞལ་ནས་
གཞུང་བཟང་ཡིད་བཞིན་གྱི་ནོར་བུ་འདི་འདྲ་བ་འཕགས་བོད་གཉིས་ན་མེད། ང་རང་གིས་
ཀྱང་སྤྱོད་འཇུག་ཚར་རེ་ཉིན་བཞིན་མ་ཆག་པར་སྒོམ་གྱིན་ཡོད་ཅིང་མི་ཚེ་ཧྲིལ་པོ་འདི་སྤྱོད་འཇུག་
གི་ཉམས་ལེན་ལ་བརྩོན་པ་ཡིན་གསུངས་སོ། །
རང་ལོ་ཉི་ཤུ་ཐམ་པ་ས་སྟག་ལོའང་རྗེ་དམ་པ་དེའི་དྲུང་དུ་བསྡད་ནས་ཀུན་མཁྱེན་ཆེན་པོའི་
གསུང་འདུལ་བ་རྒྱ་མཚོའི་སྙིང་པོ་དང་། ཀོང་སྟོན་འདུལ་བའི་སྤྱི་དོན། དབུ་མའི་སྤྱི་དོན། སྡོམ་
གསུམ་རབ་དབྱེའི་རྩ་བ། དེའི་འགྲེལ་པ་གསུང་རབ་དགོངས་གསལ། སྡོམ་གསུམ་སྤྱི་དོན་
དང༑ ཁ་སྐོང་སོགས་ཀྱི་བཤད་པ་དང་། དུང་མདོ་ཤེར་རྒྱ། ཧོར་ཉ་བྲག་ཀུན་དགའ་བཟང་
པོ༑ བཟང་ལྡན་བླ་མ། སྡེ་གཞུང་སྤྲུལ་སྐུ་ཀུན་བཟང་སོགས་ཀྱིས་བསྐྱར་ཁྲིད་བཅས་ཞིབ་
རྒྱས་ཐོབ་བོ། །
(/



དཔལ་ས་སྐྱའི་རིག་མཛོད།
རྒྱུ
རང་ལོ་ཉི་ཤུ་རྩ་གཅིག་ས་ཡོས་ལོར་བླ་མ་རིན་པོ་ཆེའི་མདུན་ནས་ས་འཇམ་སྦགས་
སྒྲུབ་ཀྱི་བྱིན་རླབས་དང་། ཐར་རྩེ་མཁན་རིན་པོ་ཆེའི་མདུན་ནས་གྲུབ་རྒྱལ་ལུགས་ཀྱི་ཚེ་དབང་།
ངོར་ལུགས་བསྐང་གསོ། འཇམ་དཔལ་མཚན་བརྗོད་རྣམས་ཀྱི་ལུང་ཐོབ། འདི་སྐབས་
རྫོང་གསར་མཆོག་སྤྲུལ་རིན་པོ་ཆེའི་མདུན་འཇམ་མགོན་རྡོ་རྗེ་འཆང་ངག་དབང་ལེགས་པ་ཕེབས་
ཏེ་མཁྱེན་བརྩེ་རིན་པོ་ཆེ་སོགས་འདུས་པ་ཉི་ཤུ་རྩ་ལྔ་ལ་ཀྱེ་རྡོར་རྒྱུ་ལམ་གྱི་དབང་དང༌། སྒྲོལ་
དཀར། ཕྱག་རྡོར་གོས་སྔོན་ཅན། ནོར་རྒྱུན་མ། རྡོ་རྗེ་ཁྱུང་ཁྲ་བཅས་ཀྱི་རྗེས་གནང་། ལམ་
ཟབ་དང་བིར་སྲུང་ཕྱི་ནང་གི་བྱིན་རླབས་བཅས་ཐོབ། དེ་ནས་ལེགས་པའི་ཞབས་ག་གུ་རི་
ཁྲོད་དུ་ཕེབས་ནས་བླ་མ་རིན་པོ་ཆེ་འཇམ་དབྱངས་རྒྱལ་མཚན་གྱིས་དབུ་མཛད། སྡེ་དགེ་རྒྱལ་སྲས་
ཚེ་དབང་བདུད་འདུལ་སོགས་འདུས་པ་ཉེར་ལྔ་ལ་ཀྱེ་རྡོར་རྒྱུ་ལམ་གྱི་དབང་དང་། ས་འཇམ་
སྦགས་སྒྲུབ་ཀྱི་བྱིན་རླབས། རྩ་བ་རྡོ་རྗེའི་ཚིག་རྐང་། འཁོར་འདས་དབྱེར་མེད་ཀྱི་ལྟ་ཁྲིད་ཉིད་
ཀྱིས་མཛད་པ་རྣམས་ཀྱི་ལུང་བཅས་བསྩལ་བ་དང༌། འཇམ་དབྱངས་རྒྱལ་མཚན་ཞབས་ཀྱིས་
དེར་འདུས་ཚོགས་མང་ལ་ས་འཇམ་སྦགས་སྒྲུབ་ཀྱི་བྱིན་རླབས་གནང་བའང་ཐོབ། དེ་སྐབས་



ཏུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྨི་ལམ་དུ་རྗེ་བླ་མ་ལེགས་པའི་ཞབས་ཀྱིས་ང་རང་ལ་མཉེས་མཉེས་མང་པོ་མཛད་ཅིང་། ཁྱོད་
སྐྱེ་བ་སྔོན་མར་བྱིས་པ་རྐང་ཆག་ཅིག་གི་ལུས་བླངས་ཏེ། དཔེ་ཆ་སོགས་ལ་གནོད་པ་མང་པོ་
བྱས་པས་ཚེ་འདིར་བར་ཆད་མང་པོ་ཡོང་བ་འདུག །འོན་ཀྱང་བླ་མ་ལ་མོས་གུས། ཡི་དམ་
གྱི་བསྙེན་སྒྲུབ། མཁའ་འགྲོ་ཆོས་སྲུང་ལ་མཆོད་གཏོར་ཕྲིན་བཅོལ་དང༌། རྐྱེན་ངན་བར་
ཆད་ཅི་བྱུང་ཡང་ལམ་དུ་ལྷོང་བར་གྱིས་དང༌། ངས་དུས་རྟག་པར་འབྲལ་མེད་དུ་སྐྱོང་བ་ཡིན་
གསུངས་པ་རྨིས། དེ་དུས་འཇམ་མགོན་རྡོ་རྗེ་འཆང་དེ་ལ་བདག་གིས་ད་ཕན་ཐོས་པ་གཙོ་བོར་
བྱེད་རྒྱུ་དང་སྒྲུབ་ལ་སྙིང་པོར་བྱེད་པ་གང་དགའ་ཞུས་པས་སང་ནངས་ཤོག་གསུངས། ཕྱི་ཉིན་
བཅར་བ་ན། སྤྱིར་ཁྱོད་ཀྱིས་གང་བྱས་ཀྱང་ལེགས་པོ་འདུག་ཁྱད་པར་སྒྲུབ་པ་བྱས་ན་ཤིན་ཏུ་
ལེགས་གསུངས། ཡང་རི་ཁྲོད་ཅིག་བཏབ་པའི་ལུང་བསྟན་ཞུས་པར་ཡང་ལེགས་པོ་འོང་
གསུངས། འདི་སྐོར་ནུབ་ཅིག་ང་རང་གི་ཁང་པ་ན་ལམ་དུས་འདོན་ཞིང་ཡོད་ཙ་ན། འདི་
དེ་སངས་རྒྱས་སོགས་ཀྱི་ཚིག་ལ་ངེས་ཤེས་ཆེན་པོ་སྐྱེས། དེའི་ངང་ལ་བཞག་པས་སྣང་བ་
ཐམས་ཅད་སྟོང་ཉིད་ཀྱི་ངང་དུ་ཧར་གྱིས་སོང་སྟེ་ང་རང་གི་ལུས་ཀྱང་མེད་པ་འདྲ་བ་དང་། སྣང་
བ་གང་ཡང་མེད་པ་ནམ་མཁའ་སྟོང་པ་ཞིག་ཏུ་སོང་བ་སྙམ་བྱེད་པ་ཞིག་བྱུང༌། དེར་སྒོ་ཕྱེ་བ་
དང༑ ལྟོ་ཟ་བ་སོགས་བྱས་པས་དེ་དག་བྱེད་རྒྱུ་ཞིག་བྱུང་བས་ང་རང་ཤི་བ་ནི་མིན། རྨི་ལམ་
ནི་མིན། སྨྱོ་བ་ནི་མིན། འདི་ཅི་ཡིན་སྙམ་སྟེ་སེམས་ལ་སྐྲག་དངངས་ཆེན་པོ་བྱུང༌། ཕྱི་
ནངས་བླ་མ་རིན་པོ་ཆེ་ལ་ཞུས་པས། ཁྱོད་སྡོད་སའི་ཁང་པ་འདི་ཐོག་མར་འཇམ་དབྱངས་བློ་
གཏེར་དབང་པོའི་སྒྲུབ་ཁང་ཡིན། དེ་དུས་ལྷ་འདྲེ་ཐམས་ཅད་དྲུང་དུ་འདུ་བས་ཉེ་གནས་སྡོད་མི་
ནུས་པ་ཙམ་ཡོད། དེ་རྗེས་ཕུ་མ་བླ་མ་འཇམ་དཔལ་ཟེར་བ་ཞིག་བཞུགས་ནས་བཟང་སྤྱོད་
འབུམ་ཐེར་བཅུ་བཏོན། སྣང་བ་མཐའ་ཡས་ཀྱིས་ཞལ་ལན་གསུམ་གཟིགས། དེ་རྗེས་ཇོ་
དགེ་བྱ་བ་བཞུགས་ཤིང་ཁོང་གིས་མཁའ་སྤྱོད་སྒྲུབ་པ་མཛད་པས། ལན་གཅིག་ཉམས་སྣང་ལ་



དཔལ་ས་སྐྱའི་རིག་མཛོད།
DE
ལྷ་ས་ནས་དར་རྩེ་མདོ་ཡན་ཙམ་ལ་དངོས་པོ་གང་ཡང་མེད་པ་ནམ་མཁའ་སྟོང་པ་ཞིག་ཏུ་སོང་
བས་ང་སྨྱོ་འདུག་བསམ་སྐྲག་དངངས་ཆེན་པོ་བྱས། དེ་རྗེས་ནངས་གཅིག་ཐང་ཤིང་ཞིག་གི་རྩེ་
ན་བུད་མེད་ཅིག་གཅེར་བུར་ལངས་འདུག་པར་བཙོག་པའི་སྣང་བས་མིག་བཙུམ་པ་ན་ཡལ། ཡང་
ནངས་མ་ཁ་ཤས་ཤིག་ལ་ཞོགས་པ་སྒོར་ཐོན་པ་ན་དགུན་ཡིན་ཀྱང་ལུང་པ་ཐམས་ཅད་སྔར་མཐོང་
མ་མྱོང་བའི་མེ་ཏོག་གིས་ཁྲ་ཆེམ་ཆེམ་གང་བར་མཐོང་བ་དང༌། དེ་རྗེས་མཚམས་ཁང་འོག་གི་རྒྱ་
མཁར་དེར་བསྐོར་བ་བྱས་པས། ཆོས་ཐམས་ཅད་ཀྱི་གནས་ལུགས་ཟབ་མོ་སེམས་ཀྱི་གསང་བ་
བླ་ན་མེད་པ་ཕྱག་རྒྱ་ཆེན་པོ་དེ་འདི་ཁོ་ནའོ་སྙམ་པ་སེམས་ལ་ལྷང་ངེར་ཤར་བ་འདི་ཅི་ལགས་
ཞེས་ང་ལ་ཟེར་བ་ལ། ངས་ཅི་ཡང་མི་ཤེས་བླ་མ་གཞན་དགའ་རིན་པོ་ཆེ་ལ་ཞུ་བྱས་ཁྲིད་ནས་
ཁམས་བྱེ་རུ་ཕྱིན། ཚུལ་དེ་རྣམས་ཞུས་པས་ཐུགས་ཤིན་ཏུ་མཉེས་ཏེ་དེ་ཁོ་ན་ཡིན་གསུངས། ཕྱིས་
སྒ་སྟོད་ལ་ཕེབས་དུས་ཀྱང་མཁའ་སྤྱོད་མ་འདི་གཞན་དང་མི་འདྲ་ལྟ་བ་རྟོགས་བྱ་བ་ཇོ་དགེའི་
དེ་ཡིན་གསུངས། ཁྱོད་ཀྱི་ཁང་པ་ཡ་གིར་དེ་འདྲ་ཞིག་ཡོད། ཁྱོད་ཀྱི་ཉམས་དེའང་དགའ་
མོ་ཞིག་ཡིན་སྐྱོན་གང་ཡང་མིན་པས་དེ་ཀའི་ཐོག་བྱུང་རྒྱལ་དུ་སྐྱོངས་ཤིག་གསུངས། འོན་ཀྱང་
འགྲོ་འདུག་སྤྱོད་ལམ་ཐམས་ཅད་དུ་ཉམས་དེ་ཀའི་ངང་ནས་དུས་འདའ་ཞིང་གཉིད་ཀྱང་ཆག་
པ་ཞག་བདུན་ཙམ་བྱུང༌། དེར་ལམ་ཟབ་ནང་མ་ཞིག་བཏོན་བཞིན་ཡོད་ཙ་ན། གྲུབ་ཐོབ་
ཀྱི་བླ་མ་བརྒྱུད་པ་འདི་འདྲ་བའི་རིགས་སུ་སྐྱེས་པས་ད་ང་ཤི་ནའང་སྐྱིད་སྙམ། སེམས་དགའ་ཡ་
ལེ༑ གླུ་ལེན་བྲོ་བརྡུང་བྱེད་འདོད་པ་ཞིག་བྱུང་བས་སྔར་གྱི་སྟོང་ཉམས་དེ་ཡལ་ནས་ལུས་སེམས་
སྣང་བ་ཐམས་ཅད་སྤྲོ་སིང་ངེ་བདེ་ལྷང་ངེར་སོང་བ་ཞིག་བྱུང་ངོ༌། །
ལོ་དེར་རྫོང་གསར་དུ་སྤྲུལ་སྐུ་རིན་པོ་ཆེས་སྒྲུབ་ཐབས་ཀུན་བཏུས་པོད་བཅུ་བཞིའི་དབང་
རྗེས་གནང་ལུང་མན་ངག་དང་བཅས་པ་རྣམས་ངོར་པ་དཔོན་སློབ་རྡོ་རྗེ་རྒྱལ་མཚན་དང་། ཀཿཐོག་
སི་ཏུ་རིན་པོ་ཆེ་སོགས་འདུས་པ་སུམ་བརྒྱ་ཙམ་ལ་ཟླ་བ་གཉིས་ཀྱི་བར་རྫོགས་པར་གནང་བ་དང་།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
Jne
གཞན་ཡང་མཁན་རྒན་བསམ་
གཏན་བློ་གྲོས་ཀྱི་རྣམ་ཐར་སོགས་
རྗེ་ཉིད་ཀྱིས་མཛད་པའི་སྐོར་
གྱི་ལུང་འགའ་ཐོབ། འདི་དུས་
རྣམ་སྲས་ཀྱི་རྗེས་གནང་སྐབས་
གསེར་གྱི་ཆར་པ་དངོས་སུ་བབས།
དེ་མཚམས་རྗེ་བླ་མ་ཆོས་འཕེལ་
རབ་རྒྱས་ལས་ལམ་དུས་ཀྱི་ཉམས་ཁྲིད་ངེད་རང་གཅིག་པུས་ཞུས། མགོན་པོ་བྲག་རྫོང་མ་ཕྱི་
ནང་གསང་གསུམ་གྱི་རྗེས་གནང་ཁྲིད་མན་ངག་ལག་ཁྲིད་དང་བཅས་པ་བཀའ་དྲིན་ཆེན་པོས་
བསྩལ། བྲག་རྫོང་མའི་བསྙེན་ཚད་ཁས་ལེན་བྱས། ལོ་འདིའི་སྟོན་བླ་མ་རིན་པོ་ཆེ་འཇམ་དབྱངས་
རྒྱལ་མཚན་འཛིང་རྣམ་རྒྱལ་མགོན་ཁང་དུ་ཕེབས། འཛིང་སྟག་མོ་དགོན་ཟེར་བའི་རྙིང་དགོན་
ཞིག་ཏུ་ༀ་གསུམ་མ་དུང་ཐོན་པའི་རྣལ་འབྱོར་པ་ཞིག་གིས་བསྐུལ་ངོར། ནཱ་རོ་མཁའ་སྤྱོད་ཀྱི་བྱིན་
རླབས་དང་། ཁྲིད་བསྡུས་ཙམ་ལ་ཞལ་བཤད་ཤིན་ཏུ་རྒྱས་པ་ཞིག་ཐོབ། འཛིང་རྣམ་རྒྱལ་གྱི་
མགོན་བླ་རྣམས་དང་ལྷན་དུ་མགོན་པོ་ཁྲོ་བཅུའི་རྗེས་གནང་དང་། གུར་ལྷ་བརྒྱད་ཀྱི་རྗེས་གནང་།
བེགྱེའི་རྗེས་གནང་། ཞལ་གྱི་ཕྲིན་བཅོལ་སོགས་རྗེ་ཉིད་ཀྱིས་མཛད་པ་འགའི་ལུང་བཅས་ཐོབ།
འདི་སྐབས་ཚང་མས་ཐོག་མར་མགོན་ཁང་ལ་བསྐོར་ཚད་རེ་བཞག །དེ་རྗེས་ང་རང་ནས་སྡོམ་
གསུམ་རབ་དབྱེ་དང་། མངོན་རྟོགས་རྒྱན་གྱི་རྩ་བ་བློ་ལ་བཟུང་། ནུབ་རེ་བཞིན་མགོན་པོའི་
མདུན་དུ་ཕྱག་ལྔ་བརྒྱ་རེ་ཆག་མེད་བཙལ། འདོད་གསོལ་གྱི་གཙོ་བོར་གསུང་ངག་རིན་པོ་ཆེའི་
བསྟན་པ་ཕྱོགས་ཐམས་ཅད་དུ་སྤེལ་ནུས་པ་དང༌། བླ་མ་དམ་པའི་ཐུགས་དགོངས་རྫོགས་པའི་
བྱ་བ་ཐམས་ཅད་བསྒྲུབ་ནུས་པར་ཤོག་ཅེས་ཁོ་ན་བྱས། འདི་སྐབས་རྨི་ལམ་ན་མགོན་པོའི་མདུན་
=1



དཔལ་ས་སྐྱའི་རིག་མཛོད།
@འི་
ap
དེར་སྟོན་པའི་གསེར་སྐུ་ཤིན་ཏུ་ངོ་མཚར་བ་ཞིག་དང་། ཆོས་རྗེ་ས་པཎ་གྱི་སྐུ་དེ་ལས་ཅུང་མི་
h
གསལ་བ་ཞིག་འདུག་པ་ལ་ཕྱག་མཆོད་བྱས་ཤིང་། བསྟན་པ་རྒྱས་པའི་སྨོན་ལམ་བཏབ་པའང་
རྨིས༈ འདི་དུས་ངེད་རང་ཤིན་ཏུ་བཙུན་ཚུགས་འཛིན་ཅིང་ཉིན་མཚན་དགེ་བས་དུས་འདའ་བ་
བྱས་པས། རྗེ་བླ་མས་ཀྱང་དགེ་ཚུལ་ཁྱོད་གཞན་དང་མི་འདྲ་བ་ཡང་དག་པའི་ཆོས་པ་ཞིག་
ངེས་པར་ཡིན། ད་ལྟ་གཙོ་ཆེར་ཐོས་བསམ་ལ་འབུངས་ཤིག་དང་རྗེས་སུ་ང་རང་གིས་ཁྲིད་ཀ་
བྱས་ཆོག །དེ་ནས་སྒོམ་ལ་འབུངས་དང་སྒོམ་ཆེན་ཨ་བཀྲའི་ཚ་བོ་རེད་ཟེར་བ་ཞིག་འོང་ཐང་
གསུངས། གྲོགས་རྣམས་ཀྱིས་ཀྱང་དགེ་ཚུལ་འདིས་བཟོད་པའི་གོ་ཆ་གྱོན་ཚར་འདུག །ཅི་བྱས་
ཀྱང་དགའ་སྡུག་མེད་པ་ལ་ཟེར། ལར་བླ་མ་རིན་པོ་ཆེའི་མདུན་སློབ་མ་སྔ་ཕྱི་བསམ་གྱིས་མི་ཁྱབ་
པ་བྱུང་ཡང་། ཁྲི་ཚོ་དགོན་གྱི་དགེ་ཚུལ་འཇམ་དབྱངས་ཆོས་བཟང་དང་། ང་རང་གཉིས་ལས་
ཆོས་པ་བཟང་བ་མ་བྱུང་ཟེར་བ་ཞིག་བྱས་ཏེ་ཆོས་པ་གསར་པ་བཟའ་བཏུང་ལ་ལོངས་སྤྱོད་ཁོམ་
མེད་པར་དགེ་སྦྱོར་ལ་ཨ་གསར་བརྩོན་པའི་སྐབས་སོ། །དེ་ལྟར་རྣམ་རྒྱལ་མགོན་ཁང་དུ་ཟླ་
༥



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བ་གསུམ། ཕར་ཚུར་ལམ་བར་དུ་དགོན་པ་ལ་ལས་གདན་འདྲེན་བྱུང་བ་ལ་ཟླ་བ་གཉིས་
བསྡོམས་པས་ཟླ་བ་ལྔ་ཙམ་སོང་། །
རང་ལོ་ཉེར་གཉིས་ལྕགས་འབྲུག་ལོར་བླ་མ་རིན་པོ་ཆེ་ངེད་དཔོན་སློབ་རྣམས་ཁམས་
བྱེའི་ཆོས་གྲྭར་ཕེབས། དེར་བཤད་གྲྭ་བ་རྣམས་དང་ལྷན་དུ་ཀུན་མཁྱེན་ཆེན་པོའི་མདོ་ཕྱོགས་
པོད་བཞི་དང་། ལམ་འབྲས་བླ་མཆོད་བསྡུས་པ་རྗེ་ཉིད་ཀྱིས་མཛད་པ། དེ་བཞིན་འོད་འཕོ་སོགས་
ཀྱི་ལུང་དང་། དངོས་གྲུབ་དཔལ་འབར་གྱིས་མཛད་པའི་ཤེར་སྙིང་དོན་འགྲེལ་ཉམས་ཁྲིད་ཤིན་
ས
|/༽
ཏུ་རྒྱས་པ་ཞག་བདུན་གྱི་ས་བཅད་མཛད་པ་བཅས་གནང་བར། དེ་དུས་ཀྱི་ཁམས་བྱེའི་མཁན་ཐོག་
ཁང་དམར་རིན་ཆེན་གྱིས་བསྐྱར་ཁྲིད་མཛད་པ་བཅས་ཐོབ། ཡང་དེ་སྐབས་ཁམས་བྱེའི་མཁན་
པོ་དེ་ཉིད་ལས་བཤེས་སྤྲིང་གི་བཤད་པ་ཞིག་ཀྱང་ཞུས་སོ། །དེ་རྗེས་རྗེ་བླ་མ་རྫོང་གསར་དུ་སྤྲུལ་
སྐུ་རིན་པོ་ཆེའི་བླ་བྲང་དུ་ཕེབས། ངེད་སློབ་མ་རྣམས་ག་གུ་རི་ཁྲོད་དུ་བཏང་། རྗེ་དམ་པ་རྫོང་
གསར་དུ་ཞག་བཅུ་ཙམ་བཞུགས། ཆོས་ཀྱི་བགྲོ་གླེང་སོགས་རྒྱས་པར་མཛད་ནས་བསྟན་པའི་



དཔལ་ས་སྐྱའི་རིག་མཛོད།
སྦྱིན་བདག་ཆེན་པོ་ཕུ་མ་ཚང་སར་ཕེབས། དེར་དགུང་གྲངས་བདུན་ཅུ་དོན་གཉིས་བཞེས་པ་
ལྕགས་འབྲུག་ཟླ་བ་གསུམ་པའི་ཚེས་བཅུ་དྲུག་ལ་གློ་བུར་དུ་ངོ་མཚར་བའི་ལྟས་དང་བཅས་ཏེ་
ཟབ་དགོངས་ཆོས་དབྱིངས་སུ་ཐིམ་པར་གྱུར་ཏོ། །དེའི་ཚེ་ཡིད་སྐྱོ་བའི་གླུ་བླངས་པ་ནི།
ཀྱེ་མ་འཇིགས་རུང་འཁོར་བའི་རྒྱ་མཚོ་ཆེ། །
ངན་འགྲོ་གདུག་པའི་རྦ་རླབས་གཡོ་བའི་ནང་། །
ལས་ཀྱི་རླུང་དམར་དྲག་པོས་བདས་པ་ལ། །
སྡུག་བསྔལ་སྲིན་པོའི་གྲོང་གིས་གཙེ་བ་ལས། །
ཐར་པ་ཆེན་པོའི་གྲོང་དུ་དབུགས་འབྱིན་པའི། །
བཤེས་གཉེན་ཅང་ཤེས་དབང་པོ་གང་དུ་གཤེགས། །
ཀྱེ་མ་ཀྱི་ཧུད་ཀྱེ་མ་ཀྱི་ཧུད་ཨང་། །
རྗེ་བཙུན་བླ་མ་དག་པའི་ཞིང་དུ་གཤེགས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སྐལ་ངན་བདག་ནི་འཁོར་བའི་སྲིན་གླིང་ལུས། །
ཉམ་ཐག་བྱིས་པས་ཕ་མ་འབོད་པ་བཞིན། །
ངུ་བའི་འོ་དོད་བོས་ཀྱང་མ་མཐོང་བས། །
སྐལ་ངན་བདག་གི་སྙིང་འདི་གས་ལ་ཐུག །
དངོས་དང་རྨི་ལམ་ཉམས་ཀྱི་སྣང་ཆ་ལ། །
ཕ་ཁྱེད་དགྱེས་པའི་ཞལ་བཟང་མི་སྟོན་ན། །
ཀྱེ་མ་མགོན་མེད་བདག་གིས་ཇི་ལྟར་བྱ། །
འདི་ཕྱི་ཀུན་ཏུ་ཁྱེད་ལས་སྐྱབས་གཞན་མེད། །
མཐོར་གཏོང་དམའ་གཏོང་ཅི་མཛད་ཁྱེད་རང་ཤེས། །
།
hra
ཞེས་པའི་སྨྲེ་སྔགས་འདི་ཤུགས་ཀྱིས་ཐལ་ལོ། །དེ་རྗེས་རྗེ་དམ་པའི་གདུང་ག་གུ་རི་ཁྲོད་དུ་
གདན་དྲངས་ནས་དགོངས་རྫོགས་ཅི་རིགས་དང་གདུང་མཆོད་ཞུགས་ལ་འབུལ་བ་སོགས་བྱས།



དཔལ་ས་སྐྱའི་རིག་མཛོད།
gE
an
ཁྱད་པར་རྗེ་གང་གི་ཞལ་ཆེམས་ལ། དེང་སང་ས་སྐྱ་པའི་ཡབ་ཆོས་གསུང་ངག་རིན་ཆེན་པོ་ཆེ་ལ་སྒ་
སྟོན་རྡོ་རྗེ་འཆང་ངག་དབང་ལེགས་པ་ལས་མཁས་པ་མེད། ཁོང་གིས་ད་ལོ་གསུང་ངག་འཛུགས་
རྒྱུ་ཡིན་འདུག་པས་ཁྱོད་རང་ཚོ་འགྲོ་ཕོ་ནུས་ཚད་སོང་ལ་ཞུས་གསུངས་པ་ལྟར་ངེད་གྲོགས་མཆེད་
བརྒྱད་སྟོན་ཐར་ལམ་དགོན་དུ་ཕྱིན་ནས་སྒ་སྟོན་རྡོ་རྗེ་འཆང་ངག་དབང་ལེགས་པ་མཇལ། གསུང་
ངག་རྫོགས་པར་ནི་མ་ཐོབ་མོད། ཀྱེ་རྡོར་རྒྱུ་ལམ་གྱི་དབང་དང་ལམ་དུས་ཀྱི་ཁྲིད་ཤིན་ཏུ་རྒྱས་པ་
ཞག་བདུན་གྱི་ས་བཅད་མཛད་པ། ལམ་ཟབ་དང་བིར་སྲུང་ཕྱི་ནང་། མཁའ་སྤྱོད་མ་སོགས་ཀྱི་
བྱིན་རླབས། གཞན་ཡང་སྒྲོལ་དཀར། བཅུ་གཅིག་ཞལ། གུར་ལྷ་བརྒྱད་སོགས་ཀྱི་རྗེས་གནང་
དང༑ རྗེ་ཉིད་ཀྱིས་མཛད་པའི་ཚོགས་ཆོག །ཚོགས་གླུ། མཁའ་སྤྱོད་ཚོགས་བསྡུས། གསེར་
སྐྱེམས། བླ་མའི་གསོལ་འདེབས་སྐོར་དང༌། སྨྱུང་ཆོག་རྒྱས་པ་གསོ་སྦྱོང་དང་བཅས་པ་སོགས་
ཀྱི་ལུང༌། ཐེག་པ་ཆེན་པོ་དབུ་སེམས་ཀྱི་སེམས་བསྐྱེད། ས་འཇམ་སྦགས་སྒྲུབ་ཀྱི་བྱིན་རླབས་
ཁྲིད་དང་བཅས་པ། མཁའ་སྤྱོད་མའི་བྱིན་རླབས་དང་ཁྲིད་གནས་གསར་བའི་ངག་འདོན་སྟེང་
ནས་གནང་བ་བཅས་དང་། ཁྱད་པར་རྗེ་ཉིད་ཀྱིས་མཛད་པའི་དཔེ་ཆའི་སྟེང་ནས་འཁོར་འདས་
དབྱེར་མེད་ཀྱི་ཁྲིད་ཤིན་ཏུ་བརྡར་ཤ་ཆོད་པ་སེམས་འཚོལ་སོགས་ཀླུ་སྒྲུབ་ཀྱི་ཁྲིད་ཡིག་བཞིན་
དང༑ སློབ་མ་རེ་རེ་བཞིན་རྟོགས་འབུལ་ཞུ་འཇུག་པ་སོགས་ཐེ་ཚོམ་དོགས་གཅོད་ཤིན་ཏུ་མཐའ་
ཆོད་པར་གནང་། འཁོར་འདས་དབྱེར་མེད། ལམ་དུས། མཁའ་སྤྱོད་སོགས་ཁྲིད་རྣམས་ཀྱི་སྐྱོར་
དཔོན་དང་དམིགས་རྐང་རྣམས་སྐྱེ་རྒུའི་མཁན་པོ་ངག་དགའི་དྲུང་ནས་བཟུང་། དམ་པ་དེ་
ལས་ལམ་དུས་ཀྱི་ཁྲིད་ལན་གཉིས་དང་མཁའ་སྤྱོད་བསྙེན་ཐབས། འཇམ་དཔལ་མཚན་བརྗོད།
མཁའ་སྤྱོད་དཔལ་སྡོམ་དྲུག་པ་སོགས་ཀྱི་ལུང་དང་། སྐྱེ་རྒུ་མཁན་པོ་ཟླ་ཁོ་ལས་དཀོན་མཆོག་
ལྷུན་གྲུབ་ཀྱི་སྣང་གསུམ་བཤད་པ་ཐོབ། ར་རུ་ཇོ་མོ་གཉིས་སོགས་འགའ་ལ་ཕར་ཡང་ཚར་
གཅིག་བཤད། ཐར་ལམ་མཁན་པོ་ངག་དགའི་དྲུང་ནས་འཁོར་འདས་དབྱེར་མེད་ཀྱི་ཁྲིད།
EE



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྗེ་བླ་མའི་གསོལ་འདེབས་ཀྱི་སྐོར་སོགས་ཀྱི་ལུང་དང་། སྡེ་གཞུང་མཆོག་སྤྲུལ་རིན་པོ་ཆེ་ཨ་
འཇམ་ལས་རྗེ་ཉིད་ཀྱིས་མཛད་པའི་ལམ་དུས་ཀྱི་ཁྲིད། བློ་གཏེར་ཞབས་ཀྱིས་མཛད་པའི་འཁོར་
འདས་དབྱེར་མེད་ཀྱི་ཁྲིད། ཀུན་གཞི་ངོས་འཛིན། ལམ་འབྲས་སྨོན་ལམ་གྱི་ཁྲིད་སོགས་ཐོབ།
གཡོན་རུ་རབ་གསལ་ལས་ཀུན་མཁྱེན་ཆེན་པོའི་གསུང་མན་ངག་རྣམ་བཤད་ཀྱི་ཁྲིད་དང་། དགོན་
ཆེན་དྲ་སྒང་སྒྲུབ་དཔོན་བློ་གྲོས་བཟང་པོ་ལས་ལམ་འབྲས་ཀྱི་ལུས་སྦྱོང་ཉི་ཤུ་དང་འཁྲུལ་འཁོར་
སོ་གཉིས་ཀྱི་ལག་ཁྲིད་ཞུས་ནས་སྦྱོང་བརྡར་ལེགས་པར་བྱས། དབེན་གནས་དགའ་ལྡན་ས་བཟང་
གི་ཚེ་མཚམས་པ་ངག་དབང་བློ་གསལ་ལས་མཁའ་སྤྱོད་ངག་འདོན་བསྡུས་པ་དང་། ཀུན་དགའ་
དཔལ་འབྱོར་གྱིས་མཛད་པའི་འོད་གསལ་ངོ་སྤྲོད་རྣམས་ཀྱི་ལུང་ཐོབ། དེ་སྐབས་ཀྱེ་རྡོར་བསྙེན་
ཆེན་དང་། མཁའ་སྤྱོད་འབྲུ་འབུམ། ཤེས་བྱ་མ་འབུམ་ཕྲག་གསུམ་རྣམས་ཁས་ལེན་བྱས་ཤིང་།
བླ་མ་རྒྱང་འབོད་ཀྱི་གླུ་བླངས་པ་ནི།
SHE



དཔལ་ས་སྐྱའི་རིག་མཛོད།
ན་མོ་གུ་རུ་བྱུ། མཁྱེན་ནོ་མཁྱེན་ནོ་བླ་མ་བཀའ་དྲིན་ཅན་མཁྱེན་ནོ། །
དྲན་ནོ་དྲན་ནོ་བླ་མ་བཀའ་དྲིན་ཅན་དྲན་ནོ། །
སྤྱི་གཙུག་པདྨ་རྒྱས་པའི་གེ་སར་གྱི་དབུས་ན། །
བསླུ་མེད་དཀོན་མཆོག་གསུམ་གྱི་ངོ་བོ་རུ་བཞུགས་ཏེ། །
སུམ་ལྡན་རྡོ་རྗེ་འཛིན་པའི་སྐུ་ཉིད་དུ་བཞེངས་པའི། །
དྲིན་ཆེན་རྩ་བའི་བླ་མ་སྙིང་དབུས་ནས་དྲན་བྱུང་། །
འཇམ་དབྱངས་སྤྲུལ་པའི་རྣམ་རོལ་ས་སྐྱ་པ་ཡབ་སྲས། །
གསང་ཆེན་རྒྱུད་སྡེའི་མངའ་བདག་ཨེ་ཝཾ་པ་ཡབ་སྲས། །
སློབ་བཤད་བསྟན་པའི་མངའ་བདག་ཚར་པ་རྗེ་ཡབ་སྲས། །
ཚོགས་བཤད་ཤིང་རྟའི་སྲོལ་འབྱེད་དཀོན་མཆོག་གི་ལྷུན་གྲུབ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
་
་
དེ
ངོ་མཚར་བཀའ་བབས་བདུན་ལྡན་མཁྱེན་བརྩེ་ཡི་དབང་པོ། །
རབ་འབྱམས་རྒྱུད་སྡེའི་སྡུད་པོ་བློ་གཏེར་གྱི་དབང་པོ། །
སྙིགས་དུས་འགྲོ་བའི་མགོན་པོ་ངག་དབང་གི་ལེགས་པ། །
འཇམ་དབྱངས་ངུར་སྨིག་བཞེས་པ་ཆོས་ཀྱི་ནི་རྒྱལ་མཚན།
ཁྱད་པར་མ་ལུས་རྒྱལ་བའི་ཡེ་ཤེས་ཀྱི་ཕུང་པོ། །
རྒྱལ་སྲས་གཞོན་ནུའི་ཚུལ་འཆང་དྲིན་ཆེན་གྱི་བླ་མ། །
འཇམ་དཔལ་དབྱངས་དངོས་ཆོས་ཀྱི་བློ་གྲོས་ལ་སོགས་པའི། །
རྩ་བརྒྱུད་དྲིན་ཆེན་བླ་མ་སྙིང་དབུས་ནས་དྲན་བྱུང་། །
ཨ་ཧོ། བདག་འཛིན་རྨོངས་པའི་ཁྲག་མཚོ་སྲིད་རྩེ་རུ་ཕྱུར་བ། །
སྟོང་ཉིད་བདེ་ཆེན་ཞལ་ཏུ་ཧུབ་གཅིག་གིས་གསོལ་ནས། །
སྐུ་དང་ཡེ་ཤེས་བདུད་རྩིའི་བཅུད་ལེན་དུ་བསྒྱུར་བའི། །
ཧེ་རུ་ཀ་དཔལ་དྲིན་ཆེན་བླ་མ་དེ་མཁྱེན་ནོ། །
གཞི་ལུས་དཀྱིལ་འཁོར་རྣམ་བཞིའི་ལྷན་སྐྱེས་ཀྱི་འཛིན་མར། །
སྨིན་ལམ་དབང་བཞིའི་ཆར་རྒྱུན་བར་མེད་དུ་བྲན་པས། །
དོན་གཉིས་འབྲས་བུ་མཆོག་གི་དགའ་སྟོན་ལ་སྦྱོར་བའི། །
གདན་གསུམ་ཚང་བའི་དེད་དཔོན་བླ་མ་དེ་མཁྱེན་ནོ། །
དབང་བཞིའི་ཡེ་ཤེས་འདྲེན་པའི་རྡོ་རྗེ་ཡི་གསེང་ལམ། །
རིམ་གཉིས་རྣལ་འབྱོར་ཟབ་མོའི་སྐྱོ་གྲོགས་དེ་བྱིན་པས། །
བདེ་ཆེན་ཡེ་ཤེས་ཕྱག་རྒྱ་ཆེན་པོ་ཡི་དགའ་སྟོན། །
སྙིང་ལ་སྦྱིན་པའི་དྲིན་ཆེན་བླ་མ་དེ་མཁྱེན་ནོ། །



དཔལ་ས་སྐྱའི་རིག་མཛོད།
p
EP
མཁྱེན་ནོ་མཁྱེན་ནོ་བླ་མ་བཀའ་དྲིན་ཅན་མཁྱེན་ནོ། །
དྲན་ནོ་དྲན་ནོ་བླ་མ་བཀའ་དྲིན་ཅན་དྲན་ནོ། །
མཁྱེན་ནོ་མཁྱེན་ནོ་སྐྱབས་གསུམ་ཀུན་འདུས་དེ་མཁྱེན་ནོ། །
མཁྱེན་ནོ་མཁྱེན་ནོ་སྐུ་གསུམ་དབྱེར་མེད་དེ་མཁྱེན་ནོ། །
མཁྱེན་ནོ་མཁྱེན་ནོ་རྩ་གསུམ་མངའ་བདག་དེ་མཁྱེན་ནོ། །
དཀྱིལ་འཁོར་དབུས་ན་བཞུགས་པའི་དྲིན་ཆེན་བླ་མ་དེ་དྲན་བྱུང་། །
འདི་ཕྱིའི་ལམ་བཟང་སྟོན་པའི་དྲིན་ཆེན་བླ་མ་དེ་དྲན་བྱུང་། །
བཀའ་དྲིན་འཁོར་མཐའ་བྲལ་བའི་དྲིན་ཆེན་བླ་མ་དེ་དྲན་བྱུང༌། །
སྙིང་ནས་གདུང་བས་འབོད་དོ་ཐུགས་རྗེས་འབྲལ་མེད་དུ་གཟིགས་མཛོད། །
ཀྱེ་མ་ལས་ངན་ཁུར་ཁྱེར་སྙོམས་ལས་པ་བདག་ནི། །
བླ་མས་རྗེས་བཟུང་གདམས་ངག་ཟབ་རྒུ་ཞིག་ཐོབ་ཅིང་། །
རྟག་ཏུ་སྙིང་པོའི་སྒྲུབ་ལ་བརྩོན་ཁུལ་འདྲ་བྱས་ཀྱང་། །
ཤོག་དྲིལ་ངན་ལམ་ཤོར་བའི་རང་སེམས་ནི་མ་ཐུལ། །
བློ་དང་བྱ་བའི་ཐབས་ལ་ཇེ་མཁས་དང་ཇེ་མཁས། །
སྒྱུ་ལུས་སྐྱིད་འདོད་སྣང་བ་ཇེ་ཆེ་དང་ཇེ་ཆེ། །
རང་སེམས་ཆགས་སྡང་སྤྲིན་ནག་ཇེ་ལོང་དང་ཇེ་ལོང་། །
ཞེ་སྡང་དྲག་པོའི་མེ་ཆེན་ཇེ་འབར་དང་ཇེ་འབར། །
འདོད་ཆགས་སྲིད་པའི་ཁྲག་མཚོ་ཇེ་འཁྲུགས་དང་ཇེ་འཁྲུགས། །
གཏི་མུག་རྨོངས་པའི་མུན་པ་ཇེ་ནག་དང་ཇེ་ནག །
ཕྲག་དོག་འགྲན་སེམས་རླུང་དམར་ཇེ་འཚུབ་དང་ཇེ་འཚུབ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
0
ང་རྒྱལ་སེར་སྣའི་མདུད་པ་ཇེ་དམ་དང་ཇེ་དམ། །
བདག་འཛིན་འགོང་པོའི་རྒྱུ་འགྲུལ་ཇེ་ཐུ་དང་ཇེ་ཐུ། །
སྙིགས་མ་ལྔ་ཡི་རང་མཚང་ཇེ་རྡོལ་དང་ཇེ་རྡོལ། །
འཆི་བདག་གཤིན་རྗེའི་བང་ཆེན་ཇེ་ཉེ་དང་ཇེ་ཉེ། །
ལོ་དང་ཟླ་བའི་ལ་མོ་གཅིག་རྒྱག་དང་གཉིས་རྒྱག །
ཉེས་ལྟུང་སྒྲིབ་པའི་སེར་རྒོད་གཅིག་འབབ་དང་གཉིས་འབབ། །
འཇིག་རྟེན་འཁྲུལ་པའི་རྣམ་གཡེང་ཇེ་མང་དང་ཇེ་མང་། །
ཚུལ་འདི་གཟིགས་སམ་འཇམ་མགོན་ཐུགས་རྗེ་ཡི་བདག་ཉིད།
གཟིགས་ན་ཐུགས་ཀྱིས་བཟོད་དམ་དྲིན་ཆེན་གྱི་བླ་མ། །
སྔོན་ཆད་ཁྱེད་ཀྱི་བཀའ་འདས་འཁོར་བ་ཡི་ལས་བསྒྲུབས། །
ཀྱེ་མ་ད་ནི་འཁོར་བའི་ཕུན་ཚོགས་ལ་འཇིགས་ནས། །
སྟོབས་ཆེན་འཇིགས་སེལ་ཁྱེད་ལ་སྐྱབས་སུ་རང་མཆི་ན། །
འཇིགས་པ་མྱུར་དུ་སོལ་མཛད་དྲིན་ཆེན་གྱི་བླ་མ། །
བདག་བློ་ཆོས་སུ་འགྲོ་ཞིང་དམ་ཆོས་ལམ་དུ་རང་ལོངས་ཤིང༌། །
ལམ་གྱི་འཁྲུལ་པ་ཞི་ནས་འཁྲུལ་སྣང་ཡེ་ཤེས་སུ་འཆར་བར། །
ཁྱབ་བདག་དཔལ་ལྡན་བླ་མས་བྱིན་གྱིས་རང་རློབས་ཤིག །
གང་སྐུ་གཡོ་བ་མེད་བཞིན་སྐུ་གསུམ་གྱིས་འགྲོ་འདུལ། །
གང་གསུང་སྐྱེ་འགག་བྲལ་བཞིན་ཐེག་གསུམ་གྱི་སྒྲ་སྒྲོག །
གང་ཐུགས་གཡོ་བ་མེད་བཞིན་སྙིང་རྗེ་ཡི་གཏེར་མངའ། །
བླ་མའི་སྐུ་གསུང་ཐུགས་ཀྱི་བཀའ་དྲིན་ཞིག་ཞུའོ། །
།



དཔལ་ས་སྐྱའི་རིག་མཛོད།
སྐྱེ་
ཞེས་པ་འདི་ནི་རྗེ་བླ་མ་འཇམ་མགོན་ངག་དབང་ལེགས་པའི་དྲུང་ནས་གསུང་ངག་རིན་པོ་
ཆེ་ཞུ་སྐབས། བླ་མ་བརྒྱུད་པའི་ཡོན་ཏན་དྲན་བཞིན་དུ་བླ་མའི་གདན་ས་ཐར་ལམ་རྣམ་རྒྱལ་
དགོན་དུ་སྦྱར་བའོ། །ལོ་དེའི་སྟོན་རང་ཡུལ་དུ་ལོག་ནས་ཕྱག་རྡོར་གྱི་བསྙེན་པ་ཟླ་བ་གཉིས་
ཀྱིས་རྫོགས་པ་ཞིག་བྱས། འདུས་པ་འགའ་ལ་སྤྱོད་འཇུག་ཚར་གཅིག་ཀྱང་བཤད། དེ་རྗེས་ཁུ་
བོ་དམ་པ་བློ་གྲོས་མཁྱེན་རབ་བསྙུན་གྱིས་ཟིན་པར་སྙན་གཡོག་སོགས་ཡིད་བདེ་བར་བྱས། ཉམས་
ལེན་གྱི་གནད་དང་སེམས་ཁྲིད་སོགས་སེམས་ལ་ཤིན་ཏུ་ཕན་པའི་མན་ངག་མང་པོ་ཞུས་མཐར་
དགུང་གྲངས་ང་ལྔ་བཞེས་པའི་དུས་ངོ་མཚར་བའི་ལྟས་དང་བཅས་ཏེ་ཞི་བར་གཤེགས་སོ། །
དེའི་ཚེ།
ཀྱེ་མ། ཕ་བླ་མ་མི་མངོན་དབྱིངས་སུ་གཤེགས། །
བུ་དྭ་ཕྲུག་འཁོར་བའི་ཐང་དཀྱིལ་འཁྱམས། །
ཕ་དྲན་པས་སྙིང་གིས་མ་བཟོད་ནས། །
ངུ་མཆི་མའི་རྒྱུན་དང་སྨྲེ་སྔགས་བཅས། །
ཚེ།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཉམ་ཐག་པའི་ངུ་འབོད་འདི་གསན་ན། །
ཕ་བརྩེ་བས་མི་དགོངས་བཟོད་དམ་ཅི། །ཞེས་ཀྱང་སྨྲས་སོ། །
རང་ལོ་ཉེར་གསུམ་ལྕགས་སྦྲུལ་ལོར་ཀྱེ་རྡོར་བསྙེན་ཆེན་ལོ་འཁོར་མ་ཞིག་ལ་ངག་རིང་བཅད་
དང་མཚམས་ཤིན་ཏུ་དམ་པར་བྱས་པས་ཁམས་འདུས་ཀྱི་རྣམ་པ་ཅུང་ཟད་བྱུང་བར་རྫོང་གསར་དུ་
རིན་པོ་ཆེའི་མདུན་ཞུ་ཡིག་ཕུལ་བས། གེགས་སེལ་གྱི་ཞལ་གདམས་ཐུན་མོང་མ་ཡིན་པ་མང་པོ་
དང་ཁྱད་པར།
ཨ་ཧོ། བུ་ཆོས་ཀུན་སེམས་ཀྱི་སྣང་བ་ཡིན། །
ན་ཚ་བདེ་སྡུག་རྣམ་རྟོག་ཡིན། །
རྣམ་རྟོག་གི་རྩ་བ་བཅད་གྱུར་ན། །
སྐྱེ་འགག་གནས་བྲལ་འགྲོ་འོང་མེད། །
སེམས་ཉིད་གསལ་རིག་སྟོང་པ་གསུམ། །
ཟུང་འཇུག་དེ་བླ་མ་ཡི་དམ་ཡིན། །
E;
olia



དཔལ་ས་སྐྱའི་རིག་མཛོད།
མ་
14
དེ་རང་ངོ་ཤེས་པའི་ལྟ་བ་ལ། །
འཛིན་པའི་སྒྲོག་གིས་མ་ཆིངས་ཤིག །
སྤྲོས་བྲལ་གྱི་ལྟ་བ་དེའི་ངང་ནས། །
བསྐྱེད་རྫོགས་སོགས་རྩལ་གདངས་ཅི་ཤར་ཡང་། །
འགག་མེད་ཀྱི་བསྒོམ་པར་ནན་ཏན་མཛོད། །
གེགས་སེལ་དང་བོགས་འདོན་རྒྱལ་པོ་ནི།
ལམ་ཟབ་བླ་མའི་རྣལ་འབྱོར་ཡིན། །
མོས་གུས་ཀྱི་གནད་དུ་བསྣུན་པ་གཅེས། །
དེ་སྐད་གདམས་པ་ཉུང་ངུ་འདི། །
རང་ལ་ཉམས་མྱོང་ཡོད་མིན་ཀྱང་། །
བླ་མ་རྣམས་ཀྱིས་གདམས་པ་བཞིན། །
བརྗོད་འདིས་ཁྱེད་ལ་ཕན་གྱུར་ཅིག །
TTT



ཀྱི་རྒྱུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ན་
ཅེས་སོགས་ཀྱི་ཞལ་གདམས་གནང་བས་གེགས་ལས་གྲོལ་ཞིང་བསྙེན་པ་སྦྱིན་སྲེག་བཅས་
མཐར་ཕྱིན། དེ་སྐབས་ཤིག་ལ་རྨི་ལམ་དུ་རྗེ་བླ་མ་ལེགས་པའི་ཞབས་ཀྱིས་གསེར་གྱི་སཱཙྪ་འགའ་
གནང་བ་རྨིས་ཤིང་རྨི་ལམ་ཡང་ཡང་ཟིན་པ་དང་སྲབ་མཐུག་གི་འོད་གསལ་ཅི་རིགས་འཆར་ཞིང་།
ང་རང་གི་མཚམས་གཡོག་བོ་ཡུ་སྡེ་སྤྱིའི་སར་འགྲོ་དགོས་བྱུང་བ་ཐོ་རངས་རྨི་ལམ་དང་འོད་གསལ་
འདྲེས་མ་ཞིག་ལ་ཚུར་སླེབས་བྱུང་སྟེ་ཞུ་དོན་སོགས་འདི་དང་འདི་ལྟ་བུའོ་ཞེས་སྨྲ་བ་ཞིག་བྱུང་བའང་
དེ་ཁོ་ན་བཞིན་ཡིན་པ་སོགས་གསལ་སྣང་ཅི་ཡང་བྱུང་། ལོ་འདིའི་ཟླ་བ་གསུམ་པའི་ཚེས་ཉེར་
དགུའི་ཉིན་དགུང་གྲངས་བདུན་ཅུ་རྩ་བརྒྱད་བཞེས་པའི་རྗེ་བླ་མ་ལེགས་པའི་ཞབས་བདེ་བ་ཅན་
དུ་གཤེགས་སོ། །
དེའི་ཚེ། ཀྱེ་མ་འཇིགས་རུང་འཁོར་བའི་རྒྱ་མཚོ་ཆེ། །
སྒྲོལ་བའི་དེད་དཔོན་ལན་གཅིག་རྙེད་པ་དེ། །
རྨི་ལམ་ནོར་རྙེད་བཞིན་དུ་དབྱིངས་སུ་ཡལ། །
ཀྱེ་མ་ད་ནི་བདག་གིས་ཇི་ལྟར་བྱ། །
ཉིན་དྲན་མཚན་དྲན་རྗེ་བཙུན་བླ་མ་དྲན། །
བཟོད་མེད་གདུང་བའི་སྙིང་རླུང་དྲག་པོ་ལྡང་། །
འདི་ལ་གསོ་བའི་ཐབས་གཞན་མ་རྙེད་པས། །
མགོན་ཁྱེད་བཞུགས་པའི་ཞིང་ཁམས་བདེ་བ་ཅན། །
མྱུར་དུ་དྲོངས་ཤིག་རྗེ་བཙུན་བླ་མ་ཀྱེ། །



དཔལ་ས་སྐྱའི་རིག་མཛོད།
ཞེས་དང་། འཇམ་མགོན་ངག་དབང་ལེགས་པ་ལ་གསོལ་བ་འདེབས་པ་སྙིང་ནས་དད་པའི་
རྦ་རླབས་གཡོ་བ་ཞེས་བྱ་བ་འདིའང་བྱས་སོ། །
ཨ་ཧོ། མཐོང་ན་འཁོར་བའི་ལམ་ལས་རང་ཤུགས་ཀྱིས་ལྡོག་ལ། །
ཐོས་པས་ཐར་པའི་ས་མཁན་གཅིག་པུ་རུ་གྱུར་ཅིང་། །
དྲན་པས་སྲིད་དང་ཞི་བའི་འཇིགས་པ་ཀུན་སེལ་བའི། །
སྐྱབས་ཀུན་འདུས་པའི་བདག་ཉིད་དྲིན་ཆེན་གྱི་བླ་མ། །
འཇམ་མགོན་ངག་དབང་ལེགས་པ་སྙིང་དབུས་ནས་དྲན་བྱུང་། །
ལུས་ཀྱི་བ་སྤུའི་འཁྲི་ཤིང་དབང་མེད་དུ་ལྡང་ཞིང་། །
ངག་གི་གདུང་དབྱངས་དྲག་པོའི་འོ་དོད་ཀྱིས་འབོད་ན། །
ཁྱེད་ཤེས་དད་པས་བསྐུལ་བའི་སྐལ་ལྡན་གྱི་བུ་ལ། །
རྟག་ཏུ་འདུ་འབྲལ་མེད་པའི་ཐུགས་རྗེ་ཡིས་གཟིགས་ཤིག །
རང་གྲོལ་བཅོས་བསྒྱུར་བྲལ་བ་ཆོས་ཉིད་ཀྱི་ངོ་བོ། །
རང་བཞིན་ཡོད་མེད་རྟག་ཆད་འཕོ་འགྱུར་ལས་འདས་པའི། །
རང་རིག་བརྗོད་དུ་མེད་པ་ཆོས་སྐུ་ཡི་བླ་མ། །
འཇམ་མགོན་ངག་དབང་ལེགས་པ་སྙིང་དབུས་ནས་དྲན་བྱུང་། །
ང་ཡི་ཀུན་རྟོག་རང་གྲོལ་ཆེན་པོ་ལ་སྦྱོར་ཐོང་། །
གསལ་ཁྱབ་ནམ་མཁའ་ལྟ་བུའི་རང་སེམས་ལ་བལྟས་པས། །
གསལ་འཛིན་སྟོང་འཛིན་མཚན་རྟོག་རང་ངོ་རུ་དག་པའི།
གསལ་སྟོང་ཟུང་དུ་འཇུག་པ་ལོངས་སྐུ་ཡི་བླ་མ། །
འཇམ་མགོན་ངག་དབང་ལེགས་པ་སྙིང་དབུས་ནས་དྲན་བྱུང་། །
gl
E



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ང་ཡི་རྟག་ཆད་ཟུང་འཇུག་ཡེ་ཤེས་ལ་སྦྱོར་ཐོང་། །
མ་སྐྱེས་གདོད་ནས་དག་པ་ཆོས་ཉིད་ཀྱི་རང་མདངས། །
མ་འགག་ཚོགས་དྲུག་རྟོག་པ་རང་ངོ་རུ་གྲོལ་བའི། །
མ་ལུས་རྒྱལ་བ་ཀུན་གྱི་སྤྲུལ་སྐུ་ཡི་རྣམ་རོལ། །
འཇམ་མགོན་ངག་དབང་ལེགས་པ་སྙིང་དབུས་ནས་དྲན་བྱུང་། །
ང་ཡི་རྟོག་ཚོགས་རང་གྲོལ་ཆེན་པོ་ལ་སྦྱོར་ཐོང་། །
ཆོས་ཉིད་འཁོར་འདས་མིང་བཏགས་ཟད་པ་ཡི་སྦུག་ཏུ། །
ཆོས་དང་ཆོས་ཅན་དབྱེར་མེད་བདེ་ཆེན་གྱི་ཐིག་ལེ། །
ཆོས་དབྱིངས་ཀུན་ཁྱབ་ངོ་བོ་ཉིད་སྐུ་ཡི་བླ་མ། །
འཇམ་མགོན་ངག་དབང་ལེགས་པ་སྙིང་དབུས་ནས་དྲན་བྱུང་། །
ང་ཡི་གཉིས་འཛིན་གདོད་མའི་གཞི་དབྱིངས་ལ་སྦྱོར་ཐོང༌། །
ཕྱོགས་མེད་ཉེར་གཅིག་འདུ་ཤུགས་མེ་བཞིན་དུ་འབར་བའི། །
ཟབ་གསང་རྡོ་རྗེ་ཐེག་པའི་གསེང་ལམ་ལ་བརྟེན་ནས། །
ཚེ་གཅིག་ཆེ་བ་གསུམ་ལྡན་རྒྱལ་ས་ལ་འཁོད་པའི། །
ཕ་རྒན་སྐུ་དྲིན་དབང་པོ་སྙིང་དབུས་ནས་དྲན་བྱུང༌། །
ང་ཡི་ཕུང་ཁམས་འཇའ་ལུས་འོད་སྐུ་ལ་སྒྱུར་ཐོང་། །
ཞེས་པའི་གདུང་དབྱངས་ཀྱི་འོ་དོད་ཀྱང་འབོད་པར་བྱས་སོ། །
རང་ལོ་ཉེར་བཞི་ཆུ་རྟ་ལོར་སྒྲུབ་ཁང་གོང་མ་སྒོ་དང་རབ་གསལ་གཅིག་གིས་ཆོག་པ་ཞིག་
བཟོས་ནས་ཀྱེ་རྡོར་བསྙེན་ཚད་ཅིག་བསྐྱལ། དེ་རྗེས་སློབ་མ་འགའ་ལ་སྣང་གསུམ་མཛེས་
རྒྱན་ཚར་གཅིག་བཤད་དོ། །



an
གསུམ། བསྙེན་པར་རྫོགས་ཤིང་ཐོས་སྒོམ་སྦྲགས་མར་མཛད་པའི་
ཚུལ་མདོ་ཙམ་བསྟན་པ།
རང་ལོ་ཉེར་ལྔ་ཆུ་ལུག་ལོར་རྫོང་གསར་དུ་སྤྲུལ་སྐུ་རིན་པོ་ཆེའི་མདུན་ཕྱིན་ཏེ་རིན་པོ་ཆེ་
སྐུ་དངོས་ཀྱིས་མཁན་པོ་དང་། ལས་སློབ་པ་ཡེ་ན་མཁན་པོ་ཆོས་འཕེལ་རབ་རྒྱས། གསང་སྟོན་
པ་གོ་འཇོ་ཐང་སྐྱ་དགོན་གྱི་མཁན་པོ་ངག་དབང་མཐར་ཕྱིན། གྲིབ་ཚོད་པ་བྲག་གཡབ་མཁན་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
པོ་སེང་གེ་དགྲ་འདུལ། གྲོགས་དན་པ་གསོལ་དཔོན་བསམ་གཏན་ཕུན་ཚོགས། ཁ་སྐོང་པ་རྫོང་
གསར་བེ་རྩེ་ལྷ་རྗེ་དང་། དགོན་ཆེན་ཐབས་མཁས་རྒྱ་མཚོ། གསེར་ཐར་བླ་མ་སོགས་དགེ་
འདུན་བཅུ་གསུམ་གྱི་དབུས་སུ་བསྙེན་པར་རྫོགས། དེ་སྐབས་རིན་པོ་ཆེའི་མདུན་ནས་མཁའ་
སྤྱོད་བྱིན་རླབས་དང་། ནི་གུ་ཆོས་དྲུག་གི་དབང་ཁྲིད་བྱིན་རླབས། རྒྱལ་བ་རྒྱ་མཚོའི་དབང་ཁྲིད་
ལུང་། ཀྱེ་རྡོར་ལམ་དབང་། རྟ་ཕྱག་ཁྱུང་གསུམ་གྱི་རྗེས་གནང་བཅས་ཐོབ། མཁའ་སྤྱོད་ཁྲིད་
གསུངས་པའི་ནུབ་རྨི་ལམ་དུ་ང་རང་ཁང་པ་དམར་པོ་ཞིག་གི་ཐོག་ཁར་འདུག་པ་ལ་ཁང་པ་དེ་
འགུལ་ཤིག་ཤིག་བྱས་བྱུང་བ་ན་རིན་པོ་ཆེའི་ཞལ་ནས་མཁའ་སྤྱོད་དུ་འགྲོ་གསུངས་ང་རང་ཕྱག་
ཏུ་བསྣམས་ནས་ནམ་མཁའ་ལ་འཕུར་ཞིང་། སྒྲིབ་སྦྱོང་དགུ་བཅུ་པ་བྱེད་པ་ཡིན་གསུངས་ཏེ་ང་
རང་གི་ལུས་ཕྱག་གིས་དུམ་བུར་བཅད་པ་ན་རྨི་ལམ་ཡང་ཟིན་བྱུང་བས། རྗེ་བླ་མའི་ཕྱག་གཉིས་
ན་ང་རང་གི་ལུས་དུམ་བུ་གཉིས་སུ་སྣང་ཡང་མི་བདེ་བ་མེད་པ་བདེ་བ་འབའ་ཞིག་དང༌། རིན་
[p



དཔལ་ས་སྐྱའི་རིག་མཛོད།
ཁྱིལ་
པོ་ཆེའི་ཞལ་ནས་ད་ཁྱོད་ལ་ཉོན་མོངས་པའི་སྒྲིབ་པ་གཏན་ནས་མེད་དོ་གསུངས་པ་དང་གཉིད་
སད་པས། ང་ལ་ཉོན་མོངས་པ་ཡོད་དམ་མེད་སྙམ་བརྟག་དཔྱད་ཤོར་བ་ཞིག་བྱུང་། དེ་དུས་རིན་
པོ་ཆེའི་མདུན་དུ་བུ་རམ་སྒོར་མོ་སུམ་ཅུ་དང་། མར་ཤེ་གཅིག །གསེར་ཞོ་གསུམ། འབྲུ་ཁལ་བཞི།
རས་ཡུག་གཅིག་སོགས་ཕུལ། སྡེ་གཞུང་སྤྲུལ་སྐུ་ཨ་འཇམ་ཡང་དེར་ཕེབས་བྱུང་བ་ལས་ཉིད་ཀྱིས་
མཛད་པའི་ཀུན་གཞི་ངོས་འཛིན་གྱི་ཁྲིད་ཐོབ། སྐྱོར་དཔོན་སྐྱེ་རྒུ་མཁན་པོ་ཀུན་དགའ་ཕྲིན་ལས་
ལ་ཞུས། དེའི་དབྱར་རང་ཡུལ་དུ་ཕྱིན་ཏེ། ཨོཾ་གསུམ་མ་དུང་ཐོན་པའི་སྒྲུབ་བརྩོན་དམ་པ་བློ་གྲོས་
དཔལ་བཟང་ལས་མཁའ་སྤྱོད་གསང་ལམ་དང༌། དཀོན་མཆོག་ལྷུན་གྲུབ་ཀྱི་སྣང་རྒྱུད། ཀུན་
བཟང་བླ་མའི་ཞལ་ལུང་། ཞེན་པ་བཞི་བྲལ། རྗེ་བཙུན་གྲགས་པའི་ཉམས་དབྱངས་ཆེན་མོ་སོགས་
ཀྱི་ཁྲིད་ལུང་ཐོབ། འདི་སྐོར་རྫོགས་ཆེན་བླ་མ་ཀུན་བཟང་ལས། ཡེ་ཤེས་བླ་མ་དང་དཀོན་མཆོག
སྤྱི་འདུས། འབྲུག་པ་པད་དཀར་གྱིས་མཛད་པའི་ཕྱག་ཆེན། ཀློང་སྙིང་སྔོན་འགྲོའི་ངག་འདོན་
གྱི་ཁྲིད་ལུང་རྣམས་ཐོབ་བོ། །
རང་ལོ་ཉེར་དྲུག་ཤིང་སྤྲེལ་ལོ་ཨ་ནེ་བོ་ཡུ་ཤི་ཁར་སྤྲུལ་སྐུ་རིན་པོ་ཆེ་མཇལ་བྱུང་ཞེས་དང་།



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ངས་ནི་རིན་པོ་ཆེ་བླ་མའི་སྐུ་ལྟར་ཡོད་སྙམ་པ་ལ། དེ་ལྟར་མི་འདུག་སྔོ་ཅམ་ཅམ་པ་ཞིག་འདུག་
ཟེར་བ་དང་། སྔ་སོར་ང་རང་དང་ལྷན་དུ་རིན་པོ་ཆེའི་མདུན་ནས་མཁའ་སྤྱོད་བྱིན་རླབས་ཐོབ་སྐབས།
དབང་བཞི་པའི་ངོ་སྤྲོད་ཚེ་ནམ་མཁའ་ལ་མཐའ་དབུས་མེད་པ་ལྟར་སེམས་ལ་མཐའ་དབུས་མེད་
གསུངས་པ་དེ་གདའ་ཟེར་བ་སོགས་དང་། རིན་པོ་ཆེའི་མདུན་འབྲི་གཡག་བཅུ་ཙམ་ཕུལ་ནས་
སྐྱེ་བརྟག་ཞུས་པར་ཡང་མཁའ་སྤྱོད་མའི་སྐུ་ཞིག་བཞེངས་ན་སྐྱེ་གནས་ཤིན་ཏུ་བཟང་ཞེས་གསུངས་
པ་སོགས་ཀྱིས་ཆོས་དང་བླ་མ་ལ་མི་འཕྲོག་པའི་ཡིད་ཆེས་ཀྱི་དད་པ་ཐོབ། འདས་མ་དེ་ཉིད་ཀྱི་
དགེ་རྩ་ལ་དམིགས་ཏེ་མཁའ་སྤྱོད་ཞིང་བཀོད་བྲིས་ཐང་དང་དྲི་མེད་རྣམ་གཉིས་ཀྱི་མཆོད་རྟེན་
ཚད་ལྡན་བཅས་བཞེངས། དེ་མཚམས་བྲག་རྫོང་མའི་བསྙེན་པ་ལ་བསྡད་པས། རྨི་ལམ་དུ་
གྲིབ་གནོན་གྱི་རྣམ་པ་ལྟ་བུ་བསྙེན་རྟགས་སུ་བཤད་པ་དེ་ཡང་ཡང་བྱུང་ཞིང་དེའི་རྐྱེན་བྱས་ཏེ་
རྨི་ལམ་དང་འོད་གསལ་ཡང་ལན་མང་དུ་ཟིན་པ་དང་། ལན་གཅིག་ང་རང་ལ་མ་རུངས་པ་
ཞིག་གིས་གཙེས་པ་ན་ཐག་རིང་དུ་བྲོས་པས་སྒྲུབ་ཕུག་ཅིག་ཏུ་སླེབས། དེར་སྔགས་པ་ཐོར་
ཅོག་ཅན་གོས་ནག་པོ་གྱོན་པ་ཞིག་དང་མཇལ། དེས་ཁྲབ་བཟང་པོ་ཞིག་བཀོན་བྱུང་བ་ན་སླར་
དེ་དང་འཐབ་འདོད་ཀྱིས་སྒོ་དྲུང་དུ་ཕྱིན་པ་དང་གཉིད་སད་པ་ཞིག་བྱུང་བ་ནི་བསྲུང་བ་འགྲུབ་པའི་
རྟགས་སུ་གདའ། ཡང་རྨི་ལམ་དུ་ང་རང་གི་མལ་འོག་ན་འོད་ཀྱི་གོང་བུ་ཞིག་འདུག་པ་རྒྱལ་གནོད་



དཔལ་ས་སྐྱའི་རིག་མཛོད།
ཡིན་སྙམ་ལག་ན་རྡོ་རྗེ་འདུག་པས་ཏིལ་བཞིན་བརྡུང་བ་དང་། རྒྱབ་ཀྱི་རི་ངོས་ན་ང་རང་འགྲོ་
ཡིན་འདུག་པའི་ལྷན་དུ་མགོན་པོའི་ཁྱི་ཡིན་ཟེར་བའི་ཁྱི་ནག་པོ་ཞིག་འདུག་པས་ང་རང་ལ་ཝ་
ལྟ་བུའི་སྲོག་ཆགས་ཤིག་གིས་རྨུགས་པ་དེ་བསད་ཅིང་ལྷག་མ་མ་ལུས་པར་ཟོས་པ་ཞིག་རྨིས་
པ་ནི་བཟློག་པ་དང་བསད་པ་འགྲུབ་པའི་རྟགས་སུ་གོ །
དེའི་ཚེ། ཨ་ཧོ་ཁྲག་གི་ཆུ་གཏེར། །
རྦ་རླབས་འཁྲུགས་པའི་དབུས་ན། །
རྒྱལ་ཀུན་ཡེ་ཤེས་ཕུང་པོ། །
མ་རུངས་གདུག་པ་འདུལ་ཕྱིར། །
སྲིན་པོའི་གཟུགས་སུ་སྤྲུལ་པའི།
གར་དགུའི་ཉམས་ཀྱིས་དཔའ་ཞིང་། །
མཐིང་ནག་སྤྱན་གསུམ་མེ་འབར། །
བདུད་དཔུང་འདུལ་བའི་དཔའ་བོ། །
དམ་ཚིག་ཉམས་པའི་གཤེད་མ། །
དགྲ་བགེགས་སྒྲོལ་བའི་ཤན་པ། །
སངས་རྒྱས་བསྟན་པའི་སྲུང་མ། །
ནིa



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྣལ་འབྱོར་ཡོངས་ཀྱི་དགྲ་ལྷ། །
དམ་ཚིག་ཅན་གྱི་གྲོགས་པོ། །
སྔགས་རིག་འཛིན་པའི་དགེ་འདུན། །
དཔལ་ལྡན་བླ་མའི་བཀའ་ཉན། །
བསྟན་སྲུང་ཡོངས་ཀྱི་རྒྱལ་པོ། །
མཁའ་འགྲོ་བྱེ་བའི་སྡེ་དཔོན། །
དུས་གསུམ་རྒྱལ་བའི་བསྟན་སྲུང་། །
དུག་གསུམ་ནད་ཀྱི་སྨན་པ། །
སྲིད་གསུམ་ལྷ་འདྲེའི་དམག་དཔོན། །
རྒྱུད་གསུམ་དྲེགས་པའི་ཡང་རྗེ། །
ཁམས་གསུམ་སྐྱེ་འགྲོའི་སྲོག་བདག །
ཞི་བའི་མདངས་ཀྱིས་མཛེས་པ། །
རྒྱས་པའི་བྱིན་གྱིས་བརྗིད་པ། །
དབང་སྡུད་རྩལ་ལ་མྱུར་བ། །
དྲག་པོའི་ལས་ལ་དགའ་བ། །
སྐུ་ཡིས་ཞིང་ཁམས་ཁྱབ་པ། །
ང་རོས་སྟོང་གསུམ་འདར་བ། །
ཐུགས་རྗེ་ཉེ་རིང་མེད་པ། །
ཡོན་ཏན་ཆ་ཤས་རྫོགས་པ། །
ཕྲིན་ལས་ཐོགས་པ་མེད་པ། །



དཔལ་ས་སྐྱའི་རིག་མཛོད།
UTF
h
སྟོབས་ལྡན་མ་ཧཱ་ཀཱ་ལ། །
རྒྱུད་གསུམ་དྲེགས་པར་བཅས་པའི། །
དམ་ཅན་ཆོས་སྲུང་རྒྱ་མཚོ། །
སྒྲུབ་པ་པོ་ལ་དགོངས་དང༌། །
དམ་ཚིག་ཅན་ལ་གཟིགས་དང་། །
སྔོན་གྱི་ཞལ་བཞེས་སྒྲུབས་དང་། །
དམ་ཚིག་རྗེས་སུ་སྐྱོངས་དང་། །
ཁྱད་པར་སྙིགས་མའི་དུས་འདིར། །
སྙིང་ནས་ཆོས་ལ་མོས་ཤིང་། །
བསྟན་ལ་གཅིག་ཏུ་སེམས་པའི། །
བླ་མའི་ཐུགས་སྲས་ང་ཚོའི། །
བསམ་པའི་རེ་མ་བསྐང་ན། །
ཞལ་བཞེས་རལ་བ་མིན་ནམ། །
དམ་ཚིག་ཚུལ་བཞིན་སྐྱོང་ན། །
སྙན་བརྒྱུད་གསང་མཛོད་འཛིན་པོ། །
ང་ཚོ་བརྒྱུད་འཛིན་བཅས་པས། །
གསང་ཆེན་སློབ་བཤད་ཟབ་མོའི།
ཉན་བཤད་སྒོམ་སྒྲུབ་སྣང་བས། །
ས་གསུམ་གསལ་བར་ནུས་ཤིང་། །
བར་ཆད་སྒྲ་གཅན་འཇུག་པ། །
[ །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མིང་གི་ལྷག་མར་མཛོད་ཅིག །
སྤྲང་བན་འཁོས་ཀ་དམན་ཡང་། །
དེང་སང་བླ་ཆེན་ཕལ་ལྟར། །
བསྟན་འགྲོའི་དོན་ལ་བསྙད་དེ། །
མངའ་ཐང་རྒྱལ་ཁམས་འགྲན་པའི། །
བློ་ངན་གཏིང་ནས་མེད་པས། །
རྣམ་དཀར་སྙན་པའི་འབྲུག་སྒྲ། །
ས་གསུམ་ཁྱབ་པར་མཛད་ནས། །
བསྟན་དང་བསྟན་པའི་སྦྱིན་བདག །
རྡོ་རྗེ་སྲུང་བའི་ར་བར། །
གཏན་དུ་ཚུད་པར་མཛོད་ལ། །
རབ་འབྱམས་ཞི་བའི་ལས་ལ། །
རང་དབང་འབྱོར་བར་མཛོད་དང༌། །
བསྟན་དང་འགྲོ་བའི་དོན་ལ། །
སེམས་པ་ཤིན་ཏུ་དཀར་ཡང་། །
སྟོབས་དང་འབྱོར་པས་དབེན་པས། །
ཕན་པའི་གོ་སྐབས་བྲལ་བྱུང་། །
ཚེ་འདིའི་ལྟོ་གོས་ཙམ་ཞིག །
ཇི་ལྟར་བྱས་ཀྱང་རྙེད་མོད། །
བསམ་པ་བསྟན་ལ་སེམས་པས། །
ga



དཔལ་ས་སྐྱའི་རིག་མཛོད།
<)
ཡེ་ཤེས་སྤྱན་དང་ལྡན་ན། །
ཆོས་དང་སྲིད་ཀྱི་དཔལ་འབྱོར། །
དབྱར་མཚོ་བཞིན་དུ་འཕེལ་བའི། །
རབ་འབྱམས་རྒྱས་པའི་ལས་ལ། །
རང་དབང་འབྱོར་བར་མཛོད་དང༌། །
ཆོས་བརྒྱད་དབང་གིས་ཕ་རོལ། །
འགུགས་འདོད་སྲེད་ཞེན་མིན་པ། །
ཤིན་ཏུ་བསྟན་ལ་སེམས་པས། །
འཁོར་སློབ་ཟང་ཟིང་འདུ་བ། །
དབྱར་སྤྲིན་བཞིན་ཏུ་གཏིབས་པའི། །
རབ་འབྱམས་དབང་གི་ལས་ལ། །
རང་དབང་འབྱོར་བར་མཛོད་དང་། །
ཕྱོགས་འཛིན་ཆགས་སྡང་དྲག་པོས། །
གཞན་སྲོག་འཕྲོག་པའི་སྡིག་ལས། །
རྨི་ལམ་དུ་ཡང་མེད་པས། །
བསྟན་འགྲོ་བླ་མའི་དོན་དུ། །
གདུག་ཅན་ལྟ་སྟངས་ཙམ་གྱིས། །
མིང་གི་ལྷག་མར་བགྱི་བའི། །
རབ་འབྱམས་དྲག་པོའི་ལས་ལ། །
རང་དབང་འབྱོར་བར་མཛོད་དང་། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འj
རྒྱལ་བསྟན་རླུང་གསེབ་མར་མེ། །
ཡོད་ལ་མེད་ཀྱི་དུས་འདིར། །
འཁོས་མེད་སྤྲང་པོ་ང་ཡང་། །
ཅི་དྲག་འདི་དྲག་བསམས་པའི། །
རེ་བ་གཏིང་ནས་སྐྱེས་ན། །
བསྟན་པའི་བདག་པོར་བསྐོས་ཤིག །
མཐུ་རྩལ་ཐོགས་པ་མེད་པའི། །
དམ་ཅན་བསྟན་སྲུང་རྒྱ་མཚོ། །
ཐུགས་རྗེ་མཐུ་སྟོབས་བསྐྱེད་རན། །
སྔོན་ཚེ་རྡོ་རྗེ་འཆང་གིས། །
རྡོ་རྗེ་སྤྱི་བོར་བཞག་ཅིང་། །
བདུད་རྩི་ལྕེ་ལ་བླུད་དེ། །
བསྟན་པ་ལག་ཏུ་གཏད་ཚེའི། །
ཞལ་བཞེས་དྲན་པར་གྱིས་ལ། །
བརྒྱུད་པ་གསེར་གྱི་ཉག་མ། །
དམ་སེལ་གཡའ་དང་བྲལ་བའི། །
གྲུབ་ཐོབ་རིག་འཛིན་རྣམས་ཀྱིས། །
དཔྱད་གསུམ་ཚད་མས་བཀྲལ་བའི། །
མདོ་སྔགས་སྙན་བརྒྱུད་མན་ངག །
ཕྱོགས་ཀུན་དར་རྒྱས་ཁྱབ་མཛོད། །



དཔལ་ས་སྐྱའི་རིག་མཛོད།
ཉམ་ཆུང་སྤྲང་པོ་བདག་ཀྱང་། །
བསམ་རྒྱུ་ཆོས་ཤིག་བསམས་ཀྱང་། །
སྙིགས་དུས་བར་ཆད་རྒོད་པས། །
རྟག་ཏུ་ཡེ་ཤེས་སྤྱན་གྱིས། །
བུ་ལ་མ་བཞིན་གཟིགས་པའི། །
སྲུང་སྐྱོབ་མེལ་ཚེ་ཞུའོ། །
ཨ་ཧོ་མཐུ་ཆེན་ནག་པོ། །
དཔལ་ལྡན་འདོད་ཁམས་ལྷ་མོ། །
ཞིང་སྐྱོང་དམ་ཚིག་མགོན་པོ། །
བཀའ་ཉན་དམ་ཅན་རྒྱ་མཚོས། །
རྟག་ཏུ་མེལ་ཚེས་སྐྱོང་བའི། །
བཀྲ་ཤིས་རྒྱས་པར་ཞུའོ། །
ཞེས་པའི་གླུའང་བླངས་སོ། །



བཞི། དབེན་པའི་རྫ་གསེང་དུ་གཅིག་པུར་སྒྲུབ་ལ་གཞོལ་ཏེ་ཉམས་རྟོགས་ཀྱི་
པདྨོ་རབ་ཏུ་བཞད་པའི་ཚུལ་སོགས་མདོ་ཙམ་བསྟན་པ།
འདིའི་དབྱར་འཕྲེ་ཆེན་རྫ་དམར་མ་ཟེར་བའི་ལུང་སྟོང་ཞིག་ཏུ་ཟླ་བ་དྲུག་ཙམ་བསྡད།
བོར་ཀྱེ་རྡོར་གྱི་བསྐྱེད་རིམ་བསྒོམས། ཉིན་རེ་བཞིན་ལུས་སྦྱོང་ཉི་ཤུ་དང་འཁྲུལ་འཁོར་སོ་གཉིས་
མ་ཆག་པ་བྱས་པས། ནུབ་རེ་བཞིན་རྨི་ལམ་དང་འོད་གསལ་ཟིན་ཅིང་དྲན་པ་གསུམ་འབྱོངས།
གཙོ་



དཔལ་ས་སྐྱའི་རིག་མཛོད།
aaE
རྨི་ལམ་དུ་སྤྲུལ་སྐུ་རིན་པོ་ཆེ་ལན་རེ་མཇལ་བ་དང་སེམས་ལ་བརྟན་པ་ཅུང་ཟད་ཐོབ་པ་སོགས་
བྱུང་ངོ༌། །དེའི་ཚེ་གླུ་བླངས་པ་ནི། ངེས་འབྱུང་གི་གླུ་ཡིད་སྐྱོ་འདྲེན་པའི་ཕོ་ཉ་ཞེས་བྱ་བ།
ཨ་ཧོ། རྗེ་འགྲན་གྱི་དོ་མེད་རིན་པོ་ཆེ། །
སྤང་ཟོལ་མེད་ཀྱི་བློ་སྣ་ཆོས་ལ་བསྒྱུར། །
ཆོས་སྐྱེ་མེད་རྟོགས་པར་བྱིན་གྱིས་རློབས། །
ཡང་འདོ་མེད་ཆོས་གཟུགས་ཀྱི་དྲེད་པོ་ཞིག །
མི་མེད་དབེན་པའི་རི་སུལ་དུ། །
བག་མེད་དུ་གཅེར་ཉལ་བྱེད་པའི་ཚེ། །
ཕྱི་ཡུལ་རྐྱེན་སྣ་ཚོགས་ཀྱིས་བསྐུལ་བྱས་ནས། །
ནང་ངེས་འབྱུང་གི་བསམ་པ་ཅི་ཡང་སྐྱེས། །
དེ་གསལ་འདེབས་ཀྱི་ཚིག་གི་ཕྲེང་བར་ལྟར། །



ཉྩ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཡིད་ངེས་འབྱུང་སྐྱེད་ཅིག་རྣལ་འབྱོར་པ། །
དཔྱིད་ཟླ་གསུམ་ཁུ་བྱུག་གིས་སྐྱོ་གླུ་ལེན། །
དུས་རྟག་ཏུ་སྙན་སྙན་འདྲ་ལགས་ཀྱང་། །
ནམ་ཟླ་དུས་རྫོགས་ནས་རང་ཡུལ་ལོག །
ཁུ་བྱུག་སྔོན་མོ་དྲན་ཚེ་ཡི་མུག་སྐྱེས། །
གསུང་སྙན་ཡིད་འོང་དྲན་དུས་སྣང་བ་སྐྱོ།
དབྱར་ཟླ་གསུམ་སྤང་ལ་མེ་ཏོག་སྐྱེས། །
དུས་རྟག་ཏུ་བཀྲག་བཀྲག་འདྲ་ལགས་ཏེ། །
སྟོན་སེར་བུའི་ངད་ཀྱིས་ཡུད་ལ་བཅོམ། །
རྩི་སྐྱ་སྐམ་པོར་གྱུར་ཚེ་སྣང་བ་སྐྱོ། །
མེ་ཏོག་གཞོན་ནུ་དྲན་ནས་ཡི་མུག་སྐྱེས། །
སྟོན་ཟླ་གསུམ་ཞིང་ལ་འབྲས་དྲུག་སྨིན། །
དུས་རྟག་ཏུ་སྨིན་སྨིན་འདྲ་ལགས་ཏེ། །
སད་སེར་བའི་དགྲ་ཡིས་ཡུད་ལ་བཅོམ། །
སོག་སྐྱ་སྐམ་པོར་གྱུར་ཚེ་སྣང་བ་སྐྱོ། །
ལོ་ཏོག་གཞོན་ནུ་དྲན་ནས་ཡི་མུག་སྐྱེས། །
འོད་གསལ་ཉི་ཟླའི་སྣང་བ་གསལ་གསལ་པོ། །
དུས་རྟག་ཏུ་འཚེར་འཚེར་འདྲ་ལགས་ཏེ། །
རྟ་བདུན་ཤིང་རྟ་ཡིས་ཡུད་ལ་དྲངས། །
གྲིབ་སོ་ཐང་ལ་བབས་དུས་སྣང་བ་སྐྱོ། །



དཔལ་ས་སྐྱའི་རིག་མཛོད།
ཏུ་
an
FIE7
oby
ཉི་གཞོན་གསར་པ་དྲན་ཚེ་ཡི་མུག་སྐྱེས། །
ཡང་སྦྲང་ཆར་སྔོན་མོ་སིམ་སིམ་པོ། །
དུས་རྟག་ཏུ་འབབ་འབབ་འདྲ་ལགས་ཏེ། །
ནམ་ཟླ་དུས་རྫོགས་ནས་བུ་ཡུག་འཚུབ། །
རི་ཀླུང་ཁ་བས་བཀང་ཚེ་སྣང་བ་སྐྱོ། །
སྦྲང་ཆར་སྔོན་མོ་དྲན་དུས་ཡི་མུག་སྐྱེས། །
མདའ་གཞུང་གསུམ་གྱི་ཆུ་མིག་སྔོ་རིང་མ། །
ཁྱོད་ལྷུང་ལྷུང་སྙན་པའི་ཆབ་སྒྲ་སྒྲོག །
དུས་རྟག་ཏུ་འབབ་འབབ་འདྲ་ལགས་ཏེ། །
དགུན་གྲང་ངར་གྱིས་འཁྱག་གི་སྦུབས་སུ་བཅུག །
རི་ཀླུང་བཤུར་གྱིས་གང་ཚེ་སྣང་བ་སྐྱོ། །
གཙང་ཆབ་སྔོན་མོ་དྲན་དུས་ཡི་མུག་སྐྱེས། །
མཐོ་དགུང་སྔོན་གྱི་ཀློང་ནས་གཡུ་འབྲུག་ལྡིར། །
དུས་རྟག་ཏུ་ལྡིར་ལྡིར་འདྲ་ལགས་ཏེ། །
རྒས་ནོར་བུ་ཤོར་ནས་མཚོ་ནང་ལྷུང་། །
ཆུ་སྲིན་སྡིག་ཅན་དུ་གྱུར་ཚེ་སྣང་བ་སྐྱོ། །
སྔར་གྱི་ང་རོ་དྲན་ནས་ཡི་མུག་སྐྱེས། །
བར་སྤང་ལྗོངས་ཀྱི་ལོགས་ལ་རི་དྭགས་རྩེན། །
དུས་རྟག་ཏུ་རྩེད་རྩེད་འདྲ་ལགས་ཀྱང་། །
ལས་ངན་རྔོན་པ་ཡིས་དབང་མེད་ཟིན། །
g:]



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུག་མདས་ལུས་སྲོག་ཕྲལ་ཚེ་ཡི་མུག་སྐྱེས། །
སྤང་ལྗོངས་གཞོན་ནུ་དྲན་ནས་མཆི་མ་ཤོར། །
དམའ་ཆུ་བོའི་གཞུང་ནས་ཉ་མོ་འཁྱུག །
དུས་རྟག་ཏུ་མྱུར་མྱུར་འདྲ་ལགས་ཏེ། །
ལྕགས་ཀྱུ་རྣོན་པོ་ཡིས་དབང་མེད་འཛིན། །
གནད་གཅོད་སྡུག་བསྔལ་མྱོང་དུས་སྣང་བ་སྐྱོ། །
གསེར་མིག་ཡིད་འོང་དྲན་དུས་ཡི་མུག་སྐྱེས། །
མི་ཕོ་མོ་ཤ་བཀྲག་དཀར་དམར་རྒྱས། །
དུག་རྟག་ཏུ་མཛེས་མཛེས་འདྲ་ལགས་ཀྱང༌། །
ལོ་དང་ཟླ་བ་ཡིས་རིམ་བཞིན་མནར། །
རྒས་པའི་སྡུག་བསྔལ་མྱོང་དུས་ཡི་མུག་སྐྱེས། །
མགོ་སྐྱེས་དཀར་པོར་གྱུར་ཚེ་སྣང་བ་སྐྱོ། །
གཞོན་ལུས་ཡིད་འོང་དྲན་དུས་མཆི་མ་ཤོར། །
སྙིང་དུ་སྡུག་པའི་མཛའ་གྲོགས་ཕོ་མོ་དང༌། །
དུས་རྟག་ཏུ་འགྲོགས་འགྲོགས་འདྲ་ལགས་ཀྱང༌། །
འཆི་བདག་གཤིན་རྗེ་ཡིས་དབང་མེད་ཕྲལ། །
རོ་གོག་དུར་ཁྲོད་དུ་བསྐྱལ་ཚེ་སྣང་བ་སྐྱོ། །
གཞོན་གྲོགས་ཡིད་འོང་དྲན་དུས་མཆི་མ་ཤོར། །
གཉེན་ཉེ་འབྲེལ་བཟའ་ཚང་མཐོང་དགའ་པོ། །
དུས་རྟག་ཏུ་གཤིབ་གཤིབ་འདྲ་ལགས་ཀྱང་། །
OTO



དཔལ་ས་སྐྱའི་རིག་མཛོད།
May
IE3
གཤིན་རྗེའི་སྐྱེས་བུ་ཡིས་དབང་མེད་ཕྲལ། །
གཅིག་པུ་བར་དོར་འགྲོ་ཚེ་སྣང་བ་སྐྱོ། །
ཉེ་འབྲེལ་བཟའ་ཚང་དྲན་དུས་ཡི་མུག་སྐྱེས། །
འཇིགས་སྐྲག་སྡུག་བསྔལ་མྱོང་དུས་མཆི་མ་ཤོར། །
མི་ཁས་དྲག་སྟོབས་འབྱོར་ལྡན་པ་ཚོ། །
དུས་རྟག་ཏུ་སྐྱིད་སྐྱིད་འདྲ་ལགས་ཏེ། །
གཤིན་རྗེའི་ཐག་ནག་གིས་སྐེ་ནས་ཁྲིད། །
བར་དོའི་འཕྲང་རིང་གི་མཐའ་ལ་སྐྱུར། །
འཁྲུལ་སྣང་སྡུག་བསྔལ་མྱོང་དུས་ཡི་མུག་སྐྱེས། །
ཚེ་འདིའི་བདེ་སྐྱིད་དྲན་ཚེ་སྣང་བ་སྐྱོ། །
ངན་སོང་སྡུག་བསྔལ་མྱོང་དུས་མཆི་མ་ཤོར། །
ལར་ཡུལ་དང་ཡུལ་ཅན་གང་གིས་ཀྱང་། །
ཡིད་སྐྱོ་བའི་ཕོ་ཉ་ཉིད་བྱས་ནས། །
ང་འདོ་མེད་ཀྱི་སྤྲང་པོ་མཉྫའི་མིང་། །
གནས་མི་མེད་ཀྱི་ལུང་སྟོང་འགྲིམ་སྙིང་འདོད། །
གྲོགས་འཛོལ་མེད་ཀྱི་རི་དྭགས་དང་འགྲོགས་སྙིང་འདོད། །
ཟས་སྡིག་མེད་ཀྱི་ཆུ་གཙང་བཏུང་སྙིང་འདོད། །
སེམས་དལ་མེད་ཀྱིས་འཆི་བདག་བསྒུག་སྙིང་འདོད། །
ལམ་འཁྲུལ་མེད་ཀྱི་རིམ་གཉིས་བསྒོམ་སྙིང་འདོད། །
སྡུག་དོན་མེད་དུ་མྱོང་བའི་སེམས་ཅན་ཀུན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
གནས་བླ་མེད་ཀྱི་ས་ལ་འགོད་སྙིང་འདོད། །
ལར་དགོས་མེད་ཅིག་རྒྱུད་ལ་མ་སྐྱེས་ན། །
འདི་དགོས་དང་འདི་བྱེད་ལ་འགྲུབ་དུས་མེད། །
བྱར་མེད་ཀྱི་ངང་ལ་མ་བཞག་ན། །
འཁོར་བའི་བྱ་བྱེད་ལ་ཐོན་དུས་མེད། །
རང་ཐག་ཅིག་རང་གིས་མ་བཅད་ན། །
ངོ་སྲུང་དང་མཐུན་འཇུག་ལ་ལོན་དུས་མེད། །
ཁོང་དཔོན་དང་གྲོགས་མཆེད་སྦྱིན་བདག་དང་། །
ཉེ་འབྲེལ་དང་ཕ་མ་བུ་བརྒྱུད་སོགས། །
སེམས་གཟུང་བས་ཟིན་པ་ནན་ཏན་དཀའ། །
དེ་ཟིན་ཀྱང་སྐྱུར་ནས་འགྲོ་རྒྱུ་ཡིན། །
ལར་བྱིས་པ་སུས་ཀྱང་ཆོས་གེགས་བྱེད། །
དབང་གཞན་ལ་མ་བསྐུར་རང་ཐག་ཆོད། །
རང་འདོད་དོན་མཐའ་རུ་མ་ཕྱིན་བར། །
ཕྱི་འཇིག་རྟེན་སླུ་བྲིད་ཅི་བྱུང་ཡང་། །
འགྱུར་མེད་ཀྱི་དམ་བཅའ་བརྟན་པར་མཛོད། །
ཅི་བསམ་པའི་དོན་དེ་འགྲུབ་པར་ངེས། །
ལུས་རྐུས་ནོར་བཞིན་དུ་སྦས་ཏེ་ཉལ། །
ངག་ལྐུགས་པ་བཞིན་དུ་སྨྲ་བ་གཅད། །
སེམས་མི་རྟག་འཆི་བ་རྒྱུན་དུ་དྲན། །
EE



དཔལ་ས་སྐྱའི་རིག་མཛོད།
མཐོ་འདོད་དང་རང་རྩིས་མི་ཆེ་བ། །
ཉམ་ཆུང་བྱས་ལ་རང་རྒྱུད་འདུལ། །
ཕྱི་ལྟར་སྣང་གི་ཆོས་པར་མི་རེ་བ། །
ལྐོག་ཏུ་རང་སེམས་ཅི་ཐུལ་བྱ། །
མཁས་འདོད་ཀྱི་བཤད་ཡམ་མི་མང་བ། །
གདམས་ངག་ཀུན་རང་གི་སེམས་ལ་ཆོངས། །
གཞན་སྐྱོན་ལ་མི་བརྟག་རང་སྐྱོན་བརྟག །
གཞན་ཟེར་ལ་མི་ཉན་རང་ཐག་གཅོད། །
རང་དོན་ལ་མི་སེམས་གཞན་དོན་སེམས། །
སེམས་ཅན་མོས་པ་སྣ་ཚོགས་ཕྱིར། །
ཀུན་དང་མཐུན་པ་དཀའ་ན་ཡང་། །
བྱམས་པའི་མིག་གིས་བལྟ་བྱ་ཞིང་། །
སྙན་པའི་ཚིག་གིས་སྨྲ་བར་བྱ། །
ཆོས་པ་མུ་གེས་མི་འཆི་བས། །
ལྟོ་གོས་འཕྲལ་གྱི་འཚོ་རྐྱེན་ཡང་། །
གང་བྱུང་ཙམ་གྱིས་ཆོག་པར་བྱ། །
དེ་རིང་ཅི་བྱུང་གང་བྱུང་བྱེད། །
སང་ཉིན་མི་འཆི་གདེང་མེད་བསམ། །
སང་ཉིན་ཅི་བྱུང་གང་བྱུང་བྱེད། །
གནངས་ཉིན་མི་འཆི་གདེང་མེད་བསམ། །
9
དEN:
E
32;



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ན།
མི་ཚེ་ཅི་འཁྱོལ་གང་འཁྱོལ་བྱ། །
བཀའ་བརྒྱུད་གོང་མའི་རྣམ་ཐར་དང་། །
ཇོ་བོ་བཀའ་གདམས་དགེ་བཤེས་ལྟར། །
སྡུག་རུས་ཞེ་བཅད་ཆོས་ལ་བྱ། །
ལར་སྙིགས་མའི་སྐྱེ་བོ་དམུ་རྒོད་ལ། །
ཕན་པར་སྨྲས་ཀྱང་ལོག་པར་བལྟ། །
ལྷག་བསམ་བསྐྱེད་ཀྱང་གཡོ་ཟོལ་མཐོང་། །
མཐུན་པར་འགྲོགས་ཀྱང་དགྲ་རུ་བལྟ། །
ཁ་རོག་བསྡད་ཀྱང་མི་ཁ་ལྡང་། །
དོན་དེ་ཕྱིར་ཁྲོ་སྡང་སྐྱེ་ཉེ་བས། །
བཟོད་པའི་གོ་ཆ་རྟག་ཏུ་བགོ །
བྱམས་སྙིང་རྗེའི་སེམས་ལ་ནན་ཏན་སྦྱོང་། །
ཡང་བདུད་རིགས་ཀྱི་ཕོ་ཉ་སླུ་འདྲིད་མཁས། །
སྔོན་གོམས་ཀྱི་བག་ཆགས་ཡུན་རེ་རིང་། །
འདོད་ཆགས་ཀྱི་ཞེན་འཁྲིས་ངན་ཤུགས་ཆེ། །
དོན་དེ་ཕྱིར་འདོད་ཆགས་སྐྱེ་ཉེ་བས། །
དྲན་ཤེས་ཀྱི་མེ་ཆེན་རྟག་ཏུ་སྤོར། །
དེ་ཁོ་ན་ཉིད་རྒྱ་མཚོའི་ངང་ལ་གཞག །
ཚུལ་ཁྲིམས་ཀྱི་མིག་དང་བྲལ་གྱུར་ན། །
སྦྱིན་སོགས་ཕ་རོལ་ཕྱིན་གྱུར་ཀྱང་། །



དཔལ་ས་སྐྱའི་རིག་མཛོད།
HE
EP
མཐོ་རིས་ཐེམ་སྐས་ཡིད་འོང་ལ། །
འཛེག་པའི་གོ་སྐབས་མེད་པའི་ཕྱིར། །
དཔྲལ་བའི་མིག་བཞིན་ཚུལ་ཁྲིམས་བསྲུང་། །
ཡང་སོ་སོ་སྐྱེ་བོའི་འདུན་པ་ནི། །
ཡུད་ཙམ་གྱིས་ཀྱང་འགྱུར་བའི་ཕྱིར། །
ཚེ་སྟོད་འདུལ་འཛིན་གྱི་མཁན་པོ་ཡང་། །
ཚེ་སྨད་བཟའ་དགུའི་ཕ་མ་བྱེད། །
སྔར་ལོ་ཆོས་བཤད་ཀྱི་སྟོན་ཆེན་ཡང་། །
ཕྱི་ལོ་ཨར་ཇག་གི་འགོ་པ་བྱེད། །
ཚེ་སྟོད་རི་ཁྲོད་ཀྱི་བྱ་བཏང་ཡང་། །
ཚེ་སྨད་གྲོང་པའི་གསོག་འཇོག་རེམ། །
ཁར་སང་སངས་རྒྱས་ཀྱི་འདུ་ཤེས་ལ། །
དེ་རིང་བདུད་ལྟར་ལོག་ལྟ་བྱེད། །
སྔ་དྲོ་དད་ཅིང་བསྟོད་པ་ལ། །
ཕྱི་དྲོ་ལོག་ལྟ་སྐུར་འདེབས་བྱེད། །
དོན་དེ་ཕྱིར་ལས་འབྲས་ཁྱད་གསོད་དང་། །
དཀོན་མཆོག་ལ་ལོག་ལྟ་བྱེད་པ་སོགས། །
གཏི་མུག་གི་སྒྲིབ་པ་འབྱུང་ཉེ་བས། །
མོས་གུས་དང་དག་སྣང་རྒྱུན་དུ་བྱ། །
ཤེས་རབ་ཀྱི་སྒྲོན་མེ་རྟག་ཏུ་སྤོར། །
ཀྱི



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།།
མདོར་ན་འཆི་བ་མ་དྲན་པའི། །
དམ་ཆོས་ཅི་དང་གང་བྱེད་ཀྱང་། །
ཚེ་འདིའི་ཤོམ་རར་འགྲོ་བའི་ཕྱིར། །
བྱ་བྱེད་མང་པོའི་སྤྲོས་པ་བསྐྱུང་། །
བྱར་མེད་ངང་ལ་དྲན་རིག་བསྡུ། །
རང་སེམས་འདུལ་ཞིང་རང་རྒྱུད་ཆོས་དང་བསྲེ། །
ཆོས་ཀྱི་སྙིང་པོ་ཀུན་རྫོབ་དོན་དམ་གྱི། །
བྱང་ཆུབ་སེམས་གཉིས་བསྒོམ་ལ་ནན་ཏན་བྱ། །
འདི་བརྗོད་དགེ་བས་གཅེས་རྒུའི་མ་རྣམས་ཀྱིས། །
ལམ་ལྔ་ས་བཅུའི་བགྲོད་པ་མཐར་ཕྱིན་ནས། །
ཆེ་བ་གསུམ་ལྡན་གོ་འཕང་ཐོབ་པར་ཤོག །
ཅེས་པ་འདིའང་ཉིན་མོ་དགྲ་ཡི་ཅ་ཅོ་མེད་ཅིང་། མཚན་མོ་ལྷ་འདྲེའི་ཀླག་ཅོར་མེད་ལ། མི་
བསྲུན་སྐྱེ་བོའི་རྒྱུ་འགྲུལ་མེད་པས་འདུ་འཛིའི་གཡེང་བ་ངང་གིས་སྤོང་ཞིང་ཆོས་བརྒྱད་ཤུགས་
ཀྱིས་འགོག་པའི་གནས་མཐོ་ལ་ཡངས་པ། རླུང་རིག་དྭངས་པས་རྣམ་རྟོག་ཤུགས་ཀྱིས་ཉུང་བ།
སྨན་ལྗོངས་ཉམས་དགའི་དོ་རར་གུར་གུམ་དང་ཨུཏྤལ་ལ་སོགས་པའི་མེ་ཏོག་སྣ་ཚོགས་མདངས་
འོད་རབ་ཏུ་བཀྲ་བ། མདུན་གྱི་སྤང་ལྗོངས་ཉམས་དགའ་བ་ན་རི་དྭགས་རྣ་བ་དང་དགོ་བ་ལ་



དཔལ་ས་སྐྱའི་རིག་མཛོད།
སོགས་པ་བག་ཕེབས་དལ་གྱིས་རྒྱུ་བས་སྣང་སྟོང་སྒྱུ་མའི་ཟློས་གར་ཅི་ཡང་བསྒྱུར་བ། བྱ་གོང་
མོ་དང་འཇོལ་མོ་ལ་སོགས་པ་སྤུ་སྡུག་གི་གོས་གྱོན་པས་མགྲིན་པའི་སྒྲ་སྙན་ཅི་ཡང་བརྡུང་བས་
རྣ་བའི་དབང་པོ་ཚིམ་པར་བྱེད་ཅིང་། སྟོང་པའི་ནམ་མཁའ་ལ་ཐབས་ཤེས་ཀྱི་གཤོག་ཟུང་ལྡིང་
ཞིང་མགྲིན་པའི་སྒྲ་སྙན་ཅི་ཡང་བསྒྱུར་བས་སྒྲ་རྣམས་གྲག་སྟོང་དུ་ལྷང་ལྷང་འཆར་བ། གཡའ་
ཆུ་དང་གངས་ཆུ། རྫ་ཆུ་སོགས་འབབ་ཆུ་སྣ་ཚོགས་བེཌཱུརྱའི་རི་མོ་བྲིས་པ་ལྟར་འབབ་པས་ལྷུང་
ལྷུང་སྙན་པའི་ཆབ་སྒྲ་སྒྲོགས་པ། འབྲེ་ཆེན་མཚོ་བཀྲ་མ་སོགས་མཚོ་དང་རྫིང་བུ་རྣམས་བེཌཱུརྱའི་
ཞུན་མ་ལྟར་སྔོ་ཞིང་དྭངས་ལ། མེ་ཏོག་རྣམ་པ་སྣ་ཚོགས་པ་དང་། ཁྲུང་ཁྲུང་དང་ངང་པ་ལ་སོགས་
པ་ཆུ་བྱ་སྣ་ཚོགས་ཀྱིས་སྐད་སྙན་སྒྲོགས་པ། རབ་ཏུ་བཀྲ་བའི་མེ་ཏོག་གི་སྐྱེད་མོས་ཚལ་ན། རྐང་
དྲུག་ལྡན་པའི་བུང་བ་རྣམས་ཟ་ཟི་དར་དིར་གྱི་གླུ་ལེན་པས་རྣ་བའི་དབང་པོའི་བདུད་རྩིར་གྱུར་
ཏེ་རིག་པ་ཡེ་ཤེས་ཀྱི་ངར་འདོན་པ། མི་མ་ཡིན་དང་གཅན་གཟན་གྱི་རྒྱུ་འགྲུལ་མང་བས་དུས་
རྟག་ཏུ་སེམས་ཚ་ཧོབ་བེ། ཡིད་སྐྱོ་ལྷང་ངེ་བས་བརྩོན་འགྲུས་དང་ངེས་འབྱུང་མོས་གུས་སོགས་
དབང་མེད་དུ་བསྐུལ་བ། ལབ་གྲོགས་དང་གཡེང་རྐྱེན་ཉུང་བས་དགེ་སྦྱོར་ངང་གིས་འཕེལ་བ།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
གྲོང་ཁྱེར་གྱི་སྐྱེ་བོ་རྣམས་ཀྱིས་འཁྲུལ་སྣང་འཁོར་བའི་ལས་ལ་དུས་རྟག་ཏུ་ལང་ལོང་གཡོ་ཞིང་།
རི་དེའི་རྩ་བར། མེ་ཏོག་ར་བ་ཞེས་བྱ་བའི་སྐྱེད་ཚལ་ཉམས་དགའ་བ་ན། ཕྱུགས་རྫི་གཞོན་ནུ་
རྣམས་ཀྱིས་མི་རྟག་པ་ལ་རྟག་པར་འཛིན། མི་གཙང་བ་ལ་གཙང་བར་འཛིན། མི་བདེ་བ་ལ་
བདེ་བར་འཛིན། བདག་མེད་པ་ལ་བདག་ཏུ་འཛིན་ཏེ། དུས་རྟག་ཏུ་སྣང་བ་མཐོ་ཡེ་རེ། གླུ་ལེན་
པ་དང༌། བྲོ་བརྡུང་བ། རྩེད་མོ་སྣ་ཚོགས་རྩེ་བ་སོགས་ཀྱིས་རྐྱེན་བྱས་ནས་སྙིང་རྗེ་ཤུགས་ཀྱིས་
འབྱུང་། དུས་ཕལ་ཆེར་སྨུག་རླངས་འཐིབས་ཤིང་ནམ་མཁའ་དྭངས་ལ་ལྷོ་སྤྲིན་འགྱུར་ལྡོག་མང་
ཞིང་འཇའ་ཚོན་སྣ་ལྔ་ཁྲ་བུན་ནེར་ཤར་ཡང་དེ་མ་ཐག་གར་སོང་མེད་པར་ཡལ་བ། དགོང་མོ་
གྲིབ་སོ་ནག་ཧོབ་བེ་ཁུག་པ་དང་། བྱ་བྱེའུ་ཐམས་ཅད་ཀྱང་གཤོག་སྒྲ་དི་རི་ཚང་སྒོར་བསྙེགས་
ཤིང༑ གྲོང་པའི་ཕྱུགས་རྫི་སོགས་ཀྱང་རྣལ་འབྱོར་པ་དང་ཇེ་འགྱང་དང་། ཝ་སྤྱང་རྣམས་ངུ་ཞིང་
འཇག་མ་རྣམས་ཤུགས་གླུ་ཀྱུ་རེ་ལེན་ཙ་ན། ཐམས་ཅད་མི་རྟག་པའི་རང་བཞིན་དུ་གོ །སྙིང་རྗེ་
ཤུགས་ཀྱིས་སྐྱེས། བརྩོན་འགྲུས་ཀྱི་ལྕག་ཏུ་གྱུར་ཏེ་སྐྱབས་གནས་དང་བླ་མ་དྲན། མོས་གུས་ཀྱི་
རྩལ་རྒྱས། ལྟ་བ་དང་ཉམས་ལེན་གྱི་བསྐུལ་མ་བྱེད། རིག་པ་ཡེ་ཤེས་ལ་ངར་ཐོན། དྲོད་རྟགས་
ཀྱི་ས་ཚད་ཟིན། རྟོགས་པའི་གདེང་རིག་ནས་གང་ལའང་ཞེན་པ་ལོག་གེ །སེམས་སྐྱོ་ལྷང་ངེ་།
ཤེས་པ་ཚ་ཧོབ་བེ། མོས་གུས་ཀྱི་ཡིད་དུང་ངེ་བ་སོགས་དང་། གཞན་ཡང་ལྷོ་རླུང་དལ་གྱི་རྒྱུ་བ་
བྱིང་རྨུགས་ཀྱི་གཉེན་པོར་གྱུར་ཅིང་། ཉི་ཟླ་འཆར་སྒོ་ཡངས་པས་འོད་གསལ་གྱི་ལྟད་མོ་ཅི་ཡང་
འཆར་ཏེ། ཡུལ་སྣང་སྒྱུ་མའི་སྣང་བ་ཐམས་ཅད་ཡུལ་ཅན་རིག་སྟོང་རྗེན་པའི་བོགས་འདོན་དུ་
འགྱུར་བ་སོགས་དབེན་པའི་ཡོན་ཏན་མ་ཚང་བ་མེད་པས་བརྒྱན་པའི་རི་སུལ་དེ་ན་བག་མེད་དུ་
གཅེར་ཉལ་བྱེད་པའི་ཚེ། སེམས་མ་བཅོས་ལྷུག་པར་བཞག་པའི་འཆར་སྒོ་ལ་ཇི་ལྟར་བྱུང་བ་ངེས་
འབྱུང་གི་གསལ་འདེབས་སུ་སྨྲས་པ། ཕྱིས་སྤྲེལ་ལོའི་ཟླ་བ་བཅུ་གཅིག་པའི་དམར་ཕྱོགས་མཁའ་
འགྲོ་འདུ་བའི་དུས་བཟང་ལ་ཟོག་པོ་རླུང་ཁམས་ལངས་པའི་ལག་རྩེད་དུ་བྲིས་པ་དང་།
ཉི་
ཡང་



དཔལ་ས་སྐྱའི་རིག་མཛོད།
རྒྱུ
དེ་སྐབས་སྣང་བ་དགྲར་ལངས་པ་ལྟ་བུའི་ཉམས་ཤར་བའི་ཚེ་སྐྱོ་གླུ་འདི་བླངས་སོ། །
ཀྱེ་མ་ཀྱི་ཧུད་ལས་ངན་བདག་འདྲ། །
རྙེད་དཀའི་དལ་འབྱོར་མི་ལུས་ཐོབ་སྟེ། །
དྲིན་ཆེན་བླ་མ་སངས་རྒྱས་མཇལ་ཞིང་། །
དབེན་པའི་རི་ལ་བསྒོམ་ཁུལ་བྱས་ཀྱང་། །
ཚིག་ངན་མཚོན་ཆ་བྱུང་མ་ཐག་ལ། །
ཞེ་སྡང་ཚེར་མ་ཟིང་ལུགས་ལྟོས་དང་། །
གདོང་པ་སྐྱ་སྐྱ་མཐོང་བའི་མོད་ལ། །
འདོད་ཆགས་ཚ་བས་གདུང་ལུགས་ལྟོས་དང་། །
སྒྱུ་མའི་ནོར་དང་འཕྲད་མ་ཐག་ལ། །
བརྣབ་སེམས་སྤྲིན་ནག་ལོང་ལུགས་ལྟོས་དང་། །
ནངས་པར་མི་འཆིའི་གདེང་ནི་མེད་ཀྱང་། །
ཚེ་འདིའི་ཤོམ་ར་བྱེད་ལུགས་ལྟོས་དང་། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཕྱི་མ་མི་འཇིགས་གདེང་ནི་མེད་ཀྱང་། །
གཏི་མུག་རོ་ཉལ་བྱེད་ལུགས་ལྟོས་དང་། །
མཐོ་ལ་ཕྲག་དོག་དམན་ལ་ང་རྒྱལ། །
བསྟོད་ན་དྲེགས་པ་འཆང་ལུགས་ལྟོས་དང༌། །
ཚག་སྒྲ་སྒོབ་སྒྲ་ཅུང་ཟད་ཐོས་ཀྱང༌། །
སེམས་ནི་དེ་ན་རྒྱུགས་ལུགས་ལྟོས་དང༌། །
ལུས་ཚུགས་བསྒྲིམས་ནས་བསྒོམ་ཁུལ་བྱས་ཀྱང་། །
ཆོས་བརྒྱད་མེ་ལྟར་འབར་ལུགས་ལྟོས་དང་། །
ཀྱེ་མ། ལུས་བེམ་གོག་དབེན་པའི་རི་སུལ་ཉལ། །
སེམས་གྲོང་གསེབ་ཁྱི་རྐུན་བཞིན་དུ་རྒྱུ། །
ཁ་སྟོང་བཤད་ནམ་མཁའི་འབྲུག་ལྟར་ལྡིར། །
ནང་ཉོན་མོངས་སོ་སྐྱེ་ཕལ་ལས་རགས། །
མི་གཞན་ལ་བཤད་རྒྱངས་གདུགས་ལྟར་ཕུབ། །
རང་མི་དགེ་བཅུ་ལ་འཇོལ་ཉོག་སྤྱོད། །



དཔལ་ས་སྐྱའི་རིག་མཛོད།
ပင်
ཕྱི་ཚུལ་འཆོས་ལུས་ངག་བཙོན་དུ་འཛིན། །
ནང་ཆོས་བརྒྱད་ཤིང་སྐམ་མེ་བཞིན་འབར། །
ཚུར་རང་ལ་བལྟས་ན་ཡི་མུག་སྐྱེས། །
ཕ་བླ་མ་མཁྱེན་ནོ་ཐུགས་རྗེས་གཟིགས། །
སྤྲང་ཆོས་བརྒྱད་ཟད་པར་བྱིན་གྱིས་རློབས། །
ཞེས་དང་། བླ་མ་རྣམས་ཀྱི་བཀའ་དྲིན་དང་ཡོན་ཏན་དྲན་ཏེ་བཤེས་གཉེན་བསྟེན་ཚུལ་གྱི་གླུ་
དྲང་སྲོང་གི་བདེན་གཏམ་ཞེས་བྱ་བ་འདིའང་བླངས་སོ། །
ན་མོ་གུ་རུ་བྷུ བླ་མའི་ཞབས་ལ་ཕྱག་འཚལ་ནས། །
བླ་མ་བསྟེན་ཚུལ་འདི་ལྟར་བྱ། །
བ་ཚུ་ཅན་གྱི་མདོ་སྡེ་ལས། །
སྟོན་པ་འཇིག་རྟེན་མིག་ཉིད་ཀྱང་། །
དགེ་བའི་བཤེས་ཀྱི་ཚུལ་སྣང་ཞེས། །
འདིས་ཀྱང་བླ་མ་བསྟེན་པར་རིགས། །
ཤེས་རབ་ཕ་རོལ་ཕྱིན་ལས་ཀྱང་། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྒྱལ་བའི་ཆོས་རྣམས་མ་ལུས་ཀུན། །
དགེ་བའི་བཤེས་ལ་བསྟེན་ཞེས་གསུངས། །
འདིས་ཀྱང་བླ་མ་བསྟེན་པར་རིགས། །
དེ་བཞིན་རྒྱལ་བའི་ཡོན་ཏན་ཀུན། །
བླ་མ་ལ་ནི་རག་ལས་གསུངས། །
རྒྱུད་རྣམས་ཀུན་གྱི་ནང་ན་ཡང་། །
བླ་མ་སངས་རྒྱས་ལས་ལྷག་ཞེས། །
ཡང་ཡང་བསྔགས་པ་མཛད་ལ་ལྟོས། །
འཕགས་བོད་པཎ་གྲུབ་ཀྱིས་བཀྲལ་བའི། །
སྙན་བརྒྱུད་ཟབ་མོ་རྣམས་ལས་ཀྱང་། །
བླ་མའི་མོས་གུས་ཁོ་ན་ཡིས། །
གྲོལ་བ་དབང་པོ་ཡང་རབ་ཞེས། །
ཡང་ཡང་བསྔགས་པ་མཛད་ལ་ལྟོས། །
མདོར་ན་འཇིགས་རུང་འཁོར་བའི་རྒྱ་མཚོ་ཆེ། །
ངན་འགྲོ་གདུག་པའི་རྦ་རླབས་གཡོ་བ་ལས། །
སྒྲོལ་བའི་དེད་དཔོན་བཤེས་གཉེན་གཅིག་གྱུར་པས། །
སུ་ཞིག་བླ་མ་དམ་པ་བསྟེན་མི་བྱེད། །
གང་ཞིག་དཀྱིལ་འཁོར་གཙོ་བོ་ཉིད་བཞེངས་ནས། །
བུ་ཁྱོད་ཧེ་རུ་ཀ་དཔལ་ང་ཡིན་གྱི། །
ང་ཡི་བཀའ་ལས་ནམ་ཡང་མ་འདའ་ཞེས། །



དཔལ་ས་སྐྱའི་རིག་མཛོད།
p
EE
ཐ་ཚིག་བསྒྲགས་ཤིང་རྡོ་རྗེ་སྤྱི་བོར་བཞག །
བདུད་རྩི་ལྕེ་ལ་བླུད་པ་དེ་དྲན་ན། །
བློ་ལྡན་སུ་ཞིག་བླ་མའི་བཀའ་ལས་འདའ། །
གང་ཞིག་མཉེས་ན་སངས་རྒྱས་ཀུན་མཉེས་ཤིང་། །
གལ་ཏེ་མ་མཉེས་རྒྱལ་ཀུན་ཐུགས་འབྱིན་པའི། །
རིགས་དང་དཀྱིལ་འཁོར་ཀུན་གྱི་ཁྱབ་བདག་མཆོག །
སེམས་ཡོད་སུ་ཞིག་བླ་མའི་ཐུགས་སུན་འབྱིན། །
བསྟོད་ན་མཆོག་ཐུན་དངོས་གྲུབ་ཀུན་འབྱུང་ཞིང་། །
སྨད་ན་རྡོ་རྗེ་དམྱལ་བའི་མེས་འཚིག་པས། །
བདེ་སྡུག་ཀུན་གྱི་བྱེད་པོ་བླ་མ་སྟེ། །
དེ་ལ་སྨོད་པའི་བློ་ལྡན་སུ་ཞིག་ཡོད། །
གང་ཞིག་མཆོད་པས་རྒྱལ་ཀུན་མཆོད་འགྱུར་ཞིང་། །
མཉེས་ན་སངས་རྒྱས་ཐམས་ཅད་མཉེས་འགྱུར་ཞེས། །
འཁོར་འདས་ཀུན་གྱི་བྱེད་པོ་གཅིག་གྱུར་པའི། །
དམ་པ་དེ་ལ་སུ་ཞིག་མཆོད་མི་བྱེད། །
དང་པོར་མ་བརྟག་པ་ལ་མོས་གུས་སྐྱེས། །
བར་དུ་དབང་ལུང་མན་ངག་ཐམས་ཅད་ཞུས། །
ཐ་མར་ལོག་ལྟ་བྱས་ནས་སྐུར་འདེབས་པ། །
དེ་ལ་བདུད་ཀྱི་བྱིན་རླབས་ཞུགས་པ་ཡིན། །
དངོས་གྲུབ་རྩ་བ་དཔལ་ལྡན་བླ་མ་ལས། །
gala
arah



བྱ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
1:|:
དབང་ལུང་མན་ངག་གདམས་ཟབ་ཀུན་ནོས་ནས། །
གཙོ་བོས་ཇི་བསྩལ་བསྒྲུབ་པར་ཁས་བླངས་ཏེ། །
རྣམ་པ་དུ་མས་ཐུགས་སུན་འབྱིན་བྱེད་པའི། །
སྐྱེ་ངན་དེ་ལ་བདུད་ཀྱི་བྱིན་རླབས་ཞུགས། །
ཆོས་དང་བླ་མ་གཅིག་སྤངས་གཅིག་ལ་བསྟེན། །
སྔ་མ་སྔ་མར་ལོག་ལྟ་སྐུར་འདེབས་པས། །
ཕྱི་མར་ཞུགས་ཀྱང་དེ་ཡི་བྱིན་རླབས་དབེན། །
དེ་དགོ་བླ་མ་སྤོང་བའི་བདུད་ལས་ཡིན། །
རྣམ་པ་བརྒྱ་ཡིས་བླ་མའི་ཐུགས་དཀྲུགས་ཤིང་། །
ང་རྒྱལ་དབང་གིས་བླ་མའི་བཀའ་བཅག་སྟེ། །
བླ་མས་ཅི་མཛད་སྐྱོན་དུ་མཐོང་བ་ཡི། །
དམ་ཉམས་དེ་ལ་བདུད་ཀྱི་ཚོགས་རྣམས་དགའ། །
བླ་མས་དྲག་ཞན་བདམས་ཤིང་ཨ་གསར་ཆེ། །
བླ་མས་ང་ལ་སྡང་ཞིང་གཞན་ལ་བརྩེ། །
བླ་མ་མཛད་སྤྱོད་ངན་ཞིང་སྡོམ་པ་འཆོར། །
བླ་མས་ང་ལ་བཀའ་བཀྱོན་ཐུགས་སྣང་ཆེ། །
ཞེས་སོགས་བླ་མའི་སྐྱོན་ལ་བརྟག་བྱེད་པའི། །
སྡིག་ཅན་དེ་ལ་བླ་མ་དགྲ་རུ་ལངས། །
བདུད་ཀྱི་བྱིན་རླབས་སྙིང་ལ་ཞུགས་པ་ཡིན། །
བླ་མས་མཛད་སྤྱོད་བཀའ་བཀྱོན་བྱུང་བ་ན། །



དཔལ་ས་སྐྱའི་རིག་མཛོད།
4:11
a
བླ་མ་སྨྱོ་འདུག་བླ་མ་འདི་ལ་ནི། །
རྒྱལ་འགོང་ཞུགས་འདུག་ཟེ
།་ཟེར་བ་ལ་སོ
ལ་སོགས་པ། །
རྣམ་པ་བརྒྱ་ཡིས་བླ་མ་སྨོད་ཅིང་གཤེ། །
གཞན་དག་སྨོད་ལ་རྗེས་སུ་ཡི་རང་བ། །
དེ་དག་བླ་མ་སྤོང་བའི་བདུད་ཚིག་ཡིན། །
དངོས་གྲུབ་རྩ་བ་བླ་མའི་ཐུགས་དཀྲུགས་ནས། །
ཆོས་གཞན་དཀའ་སྤྱད་སྙིང་རུས་ཆེ་ན་ཡང་། །
ཆུ་ཤིང་བཞིན་དུ་སྙིང་པོ་མེད་པར་འགྱེལ། །
ངེས་པར་རྡོ་རྗེ་དམྱལ་བའི་མེ་ཡིས་འཚིག་
དང་པོ་བླ་མ་བརྟགས་ལ་མཁས་པ་དང་། །
བར་དུ་བླ་མ་བསྟེན་ལ་མཁས་པ་དང་། །
ཐ་མ་མཛད་སྤྱོད་བསླབ་ལ་མཁས་པ་ཡི། །
བློ་ལྡན་མཆོག་དེ་བདུད་ཀྱི་དབང་མི་འགྲོ། །
དང་པོ་དམ་པ་བཙལ་ནས་ཟབ་ཆོས་ཞུས། །
བར་དུ་མཉེས་པ་གསུམ་གྱིས་ཞབས་ཏོག་བསྒྲུབས། །
ཐ་མར་ཅི་མཛད་ལེགས་མཐོང་མཛད་སྤྱོད་སློབ། །
སྐྱེས་བུ་དེ་ལ་བླ་མའི་བྱིན་རླབས་འཇུག །
ཅི་མཛད་ལེགས་པར་མཐོང་ཞིང་རྣམ་ཐར་སྐྱོང་། །
ཅི་གསུངས་ཚད་མར་གོ་ནས་བཀའ་བཞིན་སྒྲུབ། །
ཅི་དགོངས་ཡེ་ཤེས་ཤེས་ནས་ཐུགས་ཡིད་བསྲེ། །
)
a



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
།
m
དེ་ལ་བླ་མའི་བྱིན་རླབས་ཞུགས་པ་ཡིན། །
སྐྱབས་གནས་ཐམས་ཅད་བླ་མའི་ངོ་བོར་མཐོང་། །
དགེ་སྦྱོར་ཐམས་ཅད་བླ་མའི་ལམ་དུ་ཤེས། །
འཁོར་འདས་ཐམས་ཅད་བླ་མའི་རྣམ་རོལ་འཆར། །
ཅིར་སྣང་ཅི་ཤར་བླ་མའི་གསེང་ལམ་དང་། །
བདེ་སྡུག་ཀུན་གྱི་བྱེད་པོ་བླ་མར་ཤེས། །
དག་པའི་སྣང་བས་རྟག་ཏུ་དུས་འདའ་བ། །
ཨེ་མ་གང་ཟག་དབང་པོ་ཡང་རབ་མཆོག་
བདུད་རྣམས་བྱེ་བས་དེ་ལ་གླགས་མི་རྙེད། །
བླ་མར་མཆོད་ཅིང་བླ་མར་བསྟོད་པ་དང་། །
བླ་མར་བཀུར་སྟི་བླ་མར་རིམ་གྲོ་བྱེད། །
བླ་མའི་གཡོག་དང་བླ་མའི་བྱ་བ་སྒྲུབ། །
བླ་མའི་འཁོར་དང་བླ་མའི་གཉེན་སོགས་དང་། །
བླ་མའི་གྲིབ་མ་ཚུན་ལའང་གུས་བྱེད་ཅིང་། །
བླ་མར་སྨོད་དང་བླ་མར་སྡང་བ་ཡི། །
དམ་ཉམས་དེ་དང་ལྟ་སྤྱོད་གཏམ་མི་བསྲེ། །
བླ་མའི་བཀའ་ལས་ནམ་ཡང་མི་འདའ་ཞིང་། །
བླ་མས་ཅི་མཛད་ལེགས་པར་མཐོང་བ་ཡི། །
སྐལ་ལྡན་མཆོག་དེར་བླ་མའི་བྱིན་རླབས་ཞུགས། །
བདུད་དང་བདུད་ཀྱི་རིགས་རྣམས་ཕམ་པར་བྱེད། །
སྤྱི་
E:



དཔལ་ས་སྐྱའི་རིག་མཛོད།
Flat
ཆོས་གཞན་མ་ཎི་ཨོ་གཅིག་མ་འདོན་རུང་། །
རྟག་པར་བླ་མ་དྲན་ཞིང་ཅིར་སྣང་ཀུན། །
བླ་མའི་རྣམ་རོལ་ཤེས་པའི་དག་སྣང་གིས། །
སྙིང་ནས་དད་པས་གསོལ་འདེབས་འོ་དོད་འབོད། །
བླ་མ་མཆོད་ཕྱིར་རང་གི་ཤ་ཁྲག་ལུས། །
དུམ་བུར་གཏུབས་ཀྱང་མི་ཚིམ་བླ་མར་ནི། །
སྐྱབས་གནས་ཐམས་ཅད་འདུས་པར་ཐག་ཆོད་ནས། །
མིག་ནས་མཆི་མ་འབབ་ཅིང་བ་སྤུ་ལྡང་། །
ཉིན་མཚན་མཉམ་རྗེས་དུས་རྣམས་ཐམས་ཅད་དུ། །
བླ་མ་མ་གཏོགས་བསམ་རྒྱུ་གཞན་མེད་པ། །
མོས་གུས་ཕྱག་རྒྱ་ཆེན་པོས་ཡིད་མྱོས་པའི། །
གང་ཟག་དེ་ནི་དབང་པོ་ཡང་རབ་སྟེ། །
ངེས་པར་བདུད་ཀྱི་སྡེ་རྣམས་ཕམ་བྱས་ནས། །
རྡོ་རྗེ་འཛིན་པའི་རྒྱལ་ས་འཐོབ་པར་འགྱུར། །
དགེ་བ་འདི་ཡིས་བདག་དང་སེམས་ཅན་ཀུན། །
རྒྱལ་བུ་ནོར་བཟང་རྣམ་ཐར་ཇི་བཞིན་དུ། །
ཡོན་ཏན་རྒྱ་མཚོའི་བླ་མ་མཉེས་བྱས་ཏེ། །
འགྲོ་ཀུན་བླ་མའི་ལམ་གྱིས་གྲོལ་བར་ཤོག །
ཅེས་དང་། ལོ་འདིའི་ཟླ་བ་བཅུ་གཅིག་པའི་ཚེས་བཅུ་ཉིན་ངེད་རང་གི་ཁུ་བོ་དམ་པ་དེའི་དུས་
མཆོད་ལ་རྗེ་དམ་པ་དེ་དྲན་ནས་གསོལ་འདེབས་ཀྱི་གླུ་སྒྲུབ་བརྩོན་དམ་པ་བློ་གྲོས་མཁྱེན་རབ་



ཞུ།
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཀྱི་ནང་གི་རྣམ་ཐར་ལ་བསྔགས་པ་དྲན་པས་སྙིང་གི་གདུང་སེལ་ཞེས་བྱ་བ་འདི་བླངས་སོ། །
བྱང་
ཨ་ཧོ། དལ་འབྱོར་རྡོ་རྗེའི་ལུས་བཟང་བསིལ་སྦྱིན་གྱི་དབང་པོ། །
སྔོན་སྨོན་རྣམ་པར་དཀར་བའི་ཤིང་རྟ་ལ་ཆིབས་ཏེ། །
སྐྱོ་ཤས་ངེས་འབྱུང་དྲག་པོའི་དྲི་བཞོན་གྱིས་བསྐུལ་ནས། །
རྒྱལ་བསྟན་ལྷ་ལམ་ངོས་སུ་རྩེན་པ་ལ་འདུད་དོ། །
རིས་མེད་མཁས་གྲུབ་དམ་པའི་རྣམ་ཐར་ལ་དགོངས་ཏེ། །
བཟོད་མེད་དད་པའི་འོད་སྟོང་ལམ་ལམ་དུ་ཆས་པས། །
དོན་མེད་སྒྲོ་སྐུར་ཆུ་འཛིན་རང་ངོ་རུ་གྲོལ་ཏེ། །
ཕྱོགས་མེད་གདམས་པ་རྒྱ་མཚོའི་སྣང་བ་ལ་སྤྱོད་པའི། །
རིས་མེད་མཁས་གྲུབ་རྒྱ་མཚོའི་གཅེས་ཕྲུག་ལ་འདུད་དོ། །
འདུ་འཛི་ཁྱིམ་པའི་འཚོ་བ་ཞེན་ལོག་གིས་ལྡོག་ཅིང༌། །
དུས་མིན་སྙན་གྲགས་བདུད་ཀྱི་ཕོ་ཉ་རུ་མཐོང་ནས། །
ཉམས་ཆུང་རི་སུལ་ཉུལ་བའི་རྣལ་འབྱོར་ལ་གཞོལ་བའི། །
བྱ་དང་རི་དྭགས་གཞོན་ནུའི་སྐྱོ་གྲོགས་ལ་འདུད་དོ། །
བཅོས་མིན་སྙིང་རྗེ་ཆེན་པོའི་དྲི་བཞོན་གྱིས་བསྐུལ་ནས། །
m



དཔལ་ས་སྐྱའི་རིག་མཛོད།
བt༧)
རྒྱུ
ལྟ་བ་མཐའ་བཞི་སྤྲོས་བྲལ་མཁའ་དབྱིངས་ལ་བསྐྱོད་ཅིང་། །
སྒོམ་པ་ཐབས་ཤེས་ཟུང་འཇུག་གཤོག་ཟུང་གིས་མཛེས་ཏེ། །
སྤྱོད་པ་ཤུགས་འབྱུང་འགགས་མེད་སྤུ་སྡུག་གིས་བརྒྱན་པའི། །
འོད་གསལ་དབུ་མ་ཆེན་པོའི་རྣལ་འབྱོར་ལ་འདུད་དོ། །
བློས་བྱས་ཚིག་གི་ཕྲེང་བ་རང་ངོ་རུ་གྲོལ་ཞིང་། །
ཡིད་བྱེད་སྤྲོས་པའི་དྲ་བ་དབུ་མ་རུ་ཞིག་སྟེ། །
བློ་འདས་བྱར་མེད་གཉུག་མའི་ནམ་མཁའ་ལ་རོལ་པའི། །
ཟུང་འཇུག་ཕྱག་རྒྱ་ཆེན་པོའི་རྣལ་འབྱོར་ལ་འདུད་དོ། །
ཀ་དག་སྟོང་ཆེན་གཞོན་ནུའི་བུམ་སྐུ་ཡི་རང་མདངས། །
ངོ་བོ་རང་བཞིན་ཐུགས་རྗེའི་དཀྱིལ་འཁོར་གྱི་བདག་ཉིད། །
ཆོས་ཉིད་མངོན་སུམ་འཇའ་ཚོན་ཐིག་ལེ་ཡི་ཀློང་ཡངས། །
ཉམས་སྣང་གོང་འཕེལ་ལམ་རྟགས་མངོན་སུམ་དུ་ཐོན་པའི། །
རང་བཞིན་རྫོགས་པ་ཆེན་པོའི་རྣལ་འབྱོར་ལ་འདུད་དོ། །
ཚད་མ་སྙན་བརྒྱུད་བཞི་ཡི་བདུད་རྩི་ལ་སྤྱད་པས། །
ཟུང་འཇུག་འོད་གསལ་རྟགས་ལྔ་ཁོར་ཡུག་ཏུ་འཆར་ཞིང་། །
རིམ་གཉིས་རྣལ་འབྱོར་ཟབ་མོའི་བརྟན་པ་ཆེར་ཐོབ་སྟེ། །
མཁྱེན་རབ་འཇམ་མགོན་བརྒྱུད་པའི་ཐུགས་བཅུད་ཀྱི་སྙིང་པོ། །
འཁོར་འདས་དབྱེར་མེད་ཆོས་སྐུའི་རྣལ་འབྱོར་ལ་འདུད་དོ། །
ཉིན་སྣང་ཆོས་ཀུན་དབྱིངས་ཀྱི་ལྟད་མོ་རུ་མཐོང་ཞིང་། །
མཚན་དུས་འོད་གསལ་མཛེས་མས་འབྲལ་མེད་དུ་འཁྱུད་པས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཁོར་ཡུག་འོད་གསལ་ཆོས་སྐུའི་སྣང་བ་ཡིས་སྒེག་པའི། །
ཟབ་ལམ་ནི་གུའི་ཆོས་དྲུག་རྣལ་འབྱོར་ལ་འདུད་དོ། །
སྐུ་ཚེ་ཧྲིལ་པོར་མི་མེད་རི་སུལ་དུ་བསྙེགས་པས། །
བདག་འཛིན་ལྟར་སྣང་ཤར་བའི་སྣང་སྲིད་ཀྱི་ལྷ་འདྲེ། །
བདག་མེད་ཤེས་རབ་ཡུམ་གྱི་མཁའ་དབྱིངས་སུ་བཅད་པས། །
ཚར་སློང་རྟོགས་པའི་གདེང་ཚད་ཕ་མཐའ་རུ་སོན་པའི། །
རེ་དོགས་གཉིས་འཛིན་བྲལ་བའི་རྣལ་འབྱོར་གྱི་དབང་ཕྱུག །
ཞི་བྱེད་གཅོད་ཡུལ་བརྒྱུད་པའི་རྣལ་འབྱོར་ལ་འདུད་དོ། །
སྦྱོར་བ་ཡན་ལག་དྲུག་གི་རྣལ་འབྱོར་ལ་བརྩོན་པས། །
འཁོར་འདས་ཆོས་ཀུན་སྒྱུ་མའི་སྟོང་གཟུགས་སུ་འཆར་ཏེ། །
སོར་བསམ་རྗེས་དྲན་ལམ་གྱི་ཡོན་ཏན་དང་ལྡན་པ། །
དུས་འཁོར་ཨོ་རྒྱན་བསྙེན་སྒྲུབ་རྣལ་འབྱོར་ལ་འདུད་དོ། །
འདིར་སྣང་གཟུགས་སྐུ་ཞི་བ་ཆོས་དབྱིངས་སུ་བསྡུ་ཚེ། །
མི་འཇིགས་སེང་གེའི་ངར་སྒྲ་ཆེན་པོ་རང་སྒྲོགས་ཤིང་། །
སྙིང་དཀྱིལ་སྦ་བར་འོས་པའི་གསང་གཏམ་དང་བཅས་ཏེ། །
སྔོན་ཆད་མཐོང་མ་མྱོང་བའི་མེ་ཏོག་གི་ཆར་དང༌། །
ལྔ་ལྡན་བཀྲ་བའི་འཇའ་གུར་མཐུན་སྣང་དུ་འཆར་ཞིང་། །
སྐུ་གདུང་རིང་བསྲེལ་དད་པའི་ས་བོན་དུ་བཞག་སོགས། །
ངོ་མཚར་སྒྱུ་འཕྲུལ་དྲ་བའི་རང་བཞིན་ལ་འདུད་དོ། །
མདོ་རྒྱུད་བརྒྱ་ཕྲག་འཆད་པའི་སྟོན་ཆེན་གྱི་མཁས་པ། །



དཔལ་ས་སྐྱའི་རིག་མཛོད།
ཀུན་གྱིས་གཙུག་ན་བཀུར་བའི་གྲགས་ལྡན་གྱི་བླ་ཆེན། །
དམ་པའི་དྲིན་གྱིས་མ་ཟིན་བླུན་སྒོམ་གྱི་སྒོམ་ཆེན། །
རང་སེམས་གནད་དུ་བཀུག་ནས་མ་བསྒོམས་པ་ཕལ་ཆེར། །
འདུས་བྱས་རང་མཚང་སྟོན་ཚེ་ཐ་མལ་པའི་རྣམ་པ། །
དེ་ཕྱིར་བྱ་བྱེད་མང་པོའི་སྤྲོས་པ་ཀུན་བཞག་ལ། །
རྩེ་གཅིག་བརྩོན་པ་དྲག་པོས་རིག་སྟོང་གི་ཡེ་ཤེས། །
གཉུག་མར་བརྡར་ཤ་ཆོད་པར་བྱིན་གྱིས་རང་རློབས་ཤིག །
46|
ཅེས་པའོ། །
རང་ལོ་ཉེར་བདུན་ཤིང་བྱ་ལོར་རྨི་ལམ་དུ་ལྷ་ཁང་ཞིག་ཏུ་ཕྱིན་པས་དེ་ན་བདེ་མཆོག་ནག་
པོ་པའི་དཀྱིལ་འཁོར་ཞིག་བཞེངས་པའི་མདུན་སྒྲོན་མེ་ཆུང་ངུ་ཞིག་སྤར་འདུག་ཅིང་། ལོགས་
ཤིག་ན་ཨོ་རྒྱན་རིན་པོ་ཆེའི་སྐུ་ཆེན་པོ་ཞིག་འདུག་པར་གྲུབ་མཐའི་ཕྱོགས་ཞེན་གྱིས་ཅུང་མ་
མོས་ཏེ་བདེ་མཆོག་གི་དཀྱིལ་འཁོར་དེ་ལ་ཕྱག་སྨོན་བྱས་པས། ཨོ་རྒྱན་ཆེན་པོའི་སྐུ་དེ་འགུལ་



སྐྱེ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཤིག་ཤིག་མཛད་ཅིང་གསུང་འབྱོན་ལ་ཁད་བྱས་བྱུང་བར་གནོང་འགྱོད་ཆེན་པོས་སྐུ་དེ་ལ་འཇུས་
ནས་འོ་དོད་དྲག་པོས་བོས་ཤིང་ངུས་པས་གཉིད་སད་པ་ན་སྔས་ཐམས་ཅད་མཆི་མས་གང་འདུག་
པ༑ རྙིང་མའི་ཆོས་ལ་བག་ཆགས་ཅུང་ཟད་བཞག་ཡོད་པར་གོ་བ་བཞིན་རྫོང་གསར་དུ་ཕྱིན།
དེ་དུས་མཆོག་སྤྲུལ་རིན་པོ་ཆེས་རིན་ཆེན་གཏེར་མཛོད་གནང་རྒྱུ་ཡིན་འདུག་པ་བླ་སྤྲུལ་དྲག་པར་
མ་གཏོགས་མི་གནང་བར་འདུག་ཀྱང་། ངེད་ཀྱིས་ཞུས་པས་སྔ་ལོ་ང་རང་ལ་གསུང་ཤོག་གནང་
བའི་ནང་།
འཇམ་དབྱངས་བླ་མར་མོས་ལྡན་པ། །
བློ་གྲོས་རབ་ཏུ་གསལ་བ་ནས། །
ཡི་གེ་གླུ་ལྟར་དྲངས་པ་དང་། །
རྡོ་རྗེ་སེམས་དཔའི་གདུང་བཅས་འབྱོར། །
མི་མེད་ལུང་སྟོང་ཆེན་པོ་དེར། །
སྡོད་པར་དགྲ་རྐུན་འཚེ་མེད་ན། །
བསྡད་ཀྱང་ཆོག་སྟེ་བརྟགས་པ་ལེགས། །
དབྱར་གྱི་དཔལ་མོ་རྒྱས་པའི་ཚེ། །
ང་ཅག་བསྙེན་རྒྱར་ཉན་བརྟག་གྱིས། །



དཔལ་ས་སྐྱའི་རིག་མཛོད།
མིན་ན་བསེ་རུ་ལྟར་མཆིས་ཚེ། །
ཟབ་མོའི་གདམས་ངག་འབོག་པར་སྤྲོ། །
ཞེས་གནང་བ་བཞིན་ཁས་ལེན་ཚར་བ་ཡིན་གསུངས་ཏེ། རིན་ཆེན་གཏེར་མཛོད་ཆེན་མོ་
པོད་དྲུག་ཅུ་རེ་བཞིའི་ནང་འཁོད་པའི་དབང་ལུང་ཁྲིད་རྫོགས་པ་དང་། མཇུག་ཏུ་སྔགས་སྲུང་
མའི་སྲོག་གཏད་སོགས་སློབ་མ་གཞན་ལ་མ་གནང་བ་རྣམས་ཀྱང་ང་རང་གཅིག་པུ་ལ་གནང་།
འདུས་པའི་གཙོ་བོར་ཀཐོག་སི་ཏུ་དང་། ཞེ་ཆེན་རབ་འབྱམས། སྤྲུལ་སྐུ་རབ་གསལ་ཟླ་བ་སོགས་
བླ་སྤྲུལ་བརྒྱ་ཙམ་བྱུང་། གཞན་ཡང་དེ་སྐབས་བཀའ་བརྒྱད་བདེ་གཤེགས་འདུས་པའི་དབང་ཆེན་
ཉིན་གསུམ་གྱིས་རྫོགས་པ་དང་། འཇུག་གི་དབང་བཀའ་འགའི་བཀའ་ཆད་པ་གསར་སྤེལ་མཛད་
པ་བཅས་ཐོབ། གྲོལ་ཆོས་སུ་སྨིན་གླིང་རྡོར་སེམས་ཀྱི་སྒྲུབ་པ་ཞག་བདུན་མཛད། ཁྲོམ་དབང་
ལ་མི་ཁྲི་གཉིས་ལྷག་ཙམ་འདུས། དེ་དུས་རིན་པོ་ཆེའི་མདུན་རྟ་གཅིག་དང་། དངུལ་དཀར་སྲང་
སུམ་བརྒྱ་སོགས་ཕུལ། དེ་སྐབས་བྲག་གཡབ་བློ་གྲོས་ལས་ཚད་མའི་ཆོས་འབྲེལ་དང་བཀའ་འགྱུར་
བླ་མ་ལས་མཁའ་སྤྱོད་བེའུ་བུམ་པོད་གསུམ། ངོར་ཆེན་བཀའ་འབུམ་པོད་བཞི། མཁྱེན་བརྩེའི་
བཀའ་འབུམ་པོད་བཅུ་གསུམ། ས་སྐྱ་བཀའ་འབུམ་པོད་བཅོ་ལྔ་བཅས་ཀྱི་ལུང་ཞུས། སྟོན་རང་
ཡུལ་དུ་ལོག་ནས་ཆོས་སྐྱོང་གི་བསྐང་གསོ་ཞག་བདུན་ཉིན་མཚན་སྦྲེལ་མར་བྱས་པས། རྨི་ལམ་
དུ་མགོན་པོའི་ཞིང་ཁམས་ཡིན་ཟེར་བའི་གནས་འཇིགས་སུ་རུང་བ་དང་། པུ་ཏྲའི་གནས་ཡིན་
ཟེར་བའི་བྲག་མཐོན་པོའི་རྩ་བ་ན་ཆུ་ཆེན་འབབ་པ། བྲག་གི་ནང་སྟོང་པ་ཁང་པའི་དབྱིབས་སུ་
འདུག་པའི་འོག་ཐམས་ཅད་ན་པུ་ཏྲའི་བླ་མཚོ་ཡིན་ཟེར་བའི་མཚོ་ནག་ལ་རྔམས་པ་ཞིག་འདུག་
པ་སོགས་རྨིས། ཡང་རཏྣ་གླིང་པའི་ཕུར་པའི་བསྙེན་ཚད་ཅིག་བསྐྱལ་བས་རྨི་ལམ་དུ་ང་རང་ལ་
མ་རུངས་པ་ཞིག་གིས་གཙེས་པ་ན། རི་ངོས་ཤིག་ཏུ་བྲོས་ཕྱིན་པས་བྲག་ཁ་ཞིག་ན་རིན་པོ་ཆེས་
ཌཱ་མ་རུ་ཁྲོ་ལོ་ལོ་དཀྲོལ་བའི་དྲུང་དུ་སླེབས། ཁྱོད་ལ་བར་ཆད་ཆེན་པོ་འདུག་གསུངས། ང་རང་



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བཞུགས་ཁྲིའི་འོག་ཏུ་སྦས་ཏེ་རིན་པོ་ཆེ་ཉིད་ཀྱིས་བསྒྲལ་ལས་མཛད་བྱུང་སྐབས། རྗེ་བླ་མ་རྡོ་
རྗེ་གཞོན་ནུར་དངོས་སུ་སོང་བའི་མདུན་དུ་ཕུར་སྲུང་དམ་ཅན་རྣམས་རྒྱུག་སྟེ་འགུགས་པ་དང་
བསྒྲལ་བའི་ལས་མཛད་ཅིང་འདུག་པ་ཞིག་རྨིས། དེར་རྨི་ལམ་ཡང་ཟིན་བྱུང་བས་སེམས་དྭངས་
ཤིང་ལུས་བདེ་བའི་ངང་ལ་གནས་སོ། །འདི་སྐབས་ཇོ་རྒན་མ་ཀརྨས་བསྐུལ་ངོར་གླུ་བླངས་པ་ནི།
ཀྱེ་ཧོ་འདི་ན་དུས་གསུམ་སངས་རྒྱས་ཀྱི། །
ཡེ་ཤེས་ཕུང་པོ་གཅིག་ཏུ་འདུས་པའི་གཟུགས། །
བཀའ་དྲིན་མཉམ་མེད་དྲིན་ཆེན་མཁྱེན་སྤྲུལ་པ། །
ཆོས་ཀྱི་བློ་གྲོས་ཞབས་ལ་ཕྱག་བྱས་ནས། །
ཕན་པའི་གདམས་པ་ཅུང་ཟད་ཁྱོད་ལ་སྦྱིན། །
འདི་ན་དལ་བརྒྱད་འབྱོར་བཅུའི་ལུས་ཐོབ་ནས། །
ཡང་དག་བསྟན་དང་མཇལ་ཞིང་དམ་པས་ཟིན། །
གཅིག་ཏུ་སྙིང་པོའི་སྒྲུབ་ལ་གཞོལ་ཁུལ་ཡང་། །
ཚེ་ལ་ལོང་མེད་འཆི་བ་མ་དྲན་ན། །
ཕལ་ཆེར་ཚེ་འདིའི་ཤོམ་རར་འགྲོ་བའི་ཕྱིར། །



དཔལ་ས་སྐྱའི་རིག་མཛོད།
རྒྱུ
ནམ་འཆི་ངེས་མེད་སྒོམས་ཤིག་རྣལ་འབྱོར་མ། །
དལ་འབྱོར་འདི་ནི་ཤིན་ཏུ་ཕན་ཆེ་ཞིང་། །
ཡང་ཡང་རྙེད་དཀའ་ཨུ་དུམ་ཝ་ར་འདྲ། །
ད་ལྟ་སྙིང་པོ་ལོངས་ཤིག་རྣལ་འབྱོར་མ། །
འཁོར་བ་འདི་ནི་འདི་ལྟར་སྡུག་བསྔལ་ཞིང་། །
མི་རྟག་གཡོ་བ་གློག་གི་ཟློས་གར་དང་། །
སྲིན་མོའི་གླིང་དང་མི་གཙང་གཟེབ་འདྲ་བས། །
སྐྱོ་ཤེས་ངེས་འབྱུང་སྐྱེད་ཅིག་རྣལ་འབྱོར་མ། །
གནམ་ས་འགྲེ་ལོག་མི་སྲིད་དགུ་སྲིད་ཀྱང་། །
དགེ་སྡིག་ལས་ཀྱི་འབྲས་བུ་བསླུ་མི་སྲིད། །
བླང་དོར་ཚུལ་བཞིན་གྱིས་ཤིག་རྣལ་འབྱོར་མ། །
དམ་ཆོས་འོ་མ་བསྲུབས་པའི་སྙིང་པོ་ནི། །
སྟོང་ཉིད་སྙིང་རྗེ་གཉིས་ལས་གཞན་མེད་པས། །
ཀུན་རྫོབ་དོན་དམ་བྱང་ཆུབ་སེམས་གཉིས་དང་། །
རྒྱལ་སྲས་རྣམ་ཐར་སྐྱོངས་ཤིག་རྣལ་འབྱོར་མ། །
དབང་བཞིས་མ་སྨིན་ལམ་བཞི་བསྒོམ་པ་ནི། །
བྱེ་མ་བཙིར་ཡང་མར་མི་འབྱུང་དེ་བཞིན། །
སྔགས་ཀྱི་དངོས་གྲུབ་གང་ཡང་མི་ཐོབ་པས། །
དབང་བཞིས་སྨིན་པར་གྱིས་ཤིག་རྣལ་འབྱོར་མ། །
བླ་མ་མ་བསྟེན་ལོང་བ་ཐང་འཁྱམས་འདྲ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
E%E
ལམ་མཁན་བླ་མ་སྟེན་ཅིག་རྣལ་འབྱོར་མ། །
བསགས་སྦྱངས་མ་བྱས་ཏིང་འཛིན་མི་འཆར་བས། །
ཚོགས་བསགས་སྒྲིབ་སྦྱོང་འབུངས་ཤིག་རྣལ་འབྱོར་མ། །
མོས་གུས་མེད་ན་བྱིན་རླབས་མི་འཇུག་པས། །
བླ་མར་མོས་གུས་རེམས་ཤིག་རྣལ་འབྱོར་མ། །
བརྒྱད་ཁྲི་བཞི་སྟོང་ཆོས་ལ་མཁས་བྱས་ཀྱང་། །
མཐར་ཐུག་རྟོགས་བྱ་རང་སེམས་ལས་གཞན་མེད། །
རང་སེམས་རྩ་བ་ཆོད་ཅིག་རྣལ་འབྱོར་མ། །
སེམས་ངོ་སྤྲད་ཚུལ་མི་འདྲ་མང་ན་ཡང་། །
རིག་པ་ཁེར་དེད་ཟབ་བོ་རྣལ་འབྱོར་མ། །
བསྐྱེད་རིམ་མ་བསྒོམས་གཟུགས་སྐུ་མི་ཐོབ་པས། །
སྣང་སྟོང་ལྷ་སྐུ་སྒོམས་ཤིག་རྣལ་འབྱོར་མ། །
རྫོགས་རིམ་མ་རྟོགས་ཆོས་སྐུ་མི་ཐོབ་པས། །
རྡོ་རྗེའི་རྣལ་འབྱོར་སྒོམས་ཤིག་རྣལ་འབྱོར་མ། །
ཅི་སྟེ་ཚེ་འདིར་བརྟན་པ་མ་ཐོབ་ན། །
འཕོ་བ་བར་དོའི་གདམས་པ་གནད་ཆེ་བས། །
དལ་དུས་གྲབས་སུ་ཚུད་ཅིག་རྣལ་འབྱོར་མ། །
ཉིན་སྣང་སྒྱུ་མ་རྡོ་རྗེ་ལྟ་བུར་བརྟན། །
རྨི་ལམ་འོད་གསལ་སྙིང་གི་གྲོགས་དང་འདྲིས། །
འཆི་བའི་གཡང་དུ་ལྷུང་ཡང་མི་འགྱོད་པའི། །



དཔལ་ས་སྐྱའི་རིག་མཛོད།
རྣམ་གསུམ་དྲན་པ་སྦྱོངས་ཤིག་རྣལ་འབྱོར་མ། །
ཉི་ཟླའི་འགྲོས་དང་སྦལ་པའི་བང་བཞིན་དུ། །
རྒྱུ་འབྲས་ཐེག་པའི་ལམ་ཡང་མྱུར་བུལ་ཆེ། །
མྱུར་ལམ་རྡོ་རྗེ་ཐེག་པའི་ཟབ་གནད་ནི། །
རྩ་ཐིག་རླུང་དང་སེམས་ལ་བསྣུན་པའི་ཕྱིར། །
རྡོ་རྗེའི་གསེང་ལམ་སྒོམས་ཤིག་རྣལ་འབྱོར་མ། །
དབེན་པའི་རི་སུལ་མཉམ་བཞག་བགྱིད་དོ་ཞེས། །
གཞན་གྱི་མིག་སྔར་ཕོ་ཚུགས་བཟང་ན་ཡང་། །
བརྟགས་ན་རང་སེམས་ཆོས་དང་མ་འདྲེས་ན། །
ཆོས་པ་གཤའ་མའི་དྲི་ཡང་མི་བྲོ་བས། །
ཆོས་དང་རང་རྒྱུད་སྲེས་ཤིག་རྣལ་འབྱོར་མ། །
བྱ་བྱེད་བྱིས་པའི་རྩེད་མོར་ཟིན་དུས་མེད། །
བྱར་མེད་གནས་ལུགས་སྐྱོངས་ཤིག་རྣལ་འབྱོར་མ། །
འདོད་ཡོན་ལན་ཚྭའི་ཆུ་ཡིས་ངོམས་དུས་མེད། །
འདོད་ཆུང་ཆོག་ཤེས་སྟེན་ཅིག་རྣལ་འབྱོར་མ། །
སྐྱེ་ཤིའི་སྡུག་བསྔལ་གཟེབ་ལས་ཐར་དུས་མེད། །
སྐྱེ་མེད་ཕ་མཁར་ཟུངས་ཤིག་རྣལ་འབྱོར་མ། །
གཞན་དོན་སྙིང་རྗེའི་གནད་ལ་རག་ལས་པས། །
བདག་བས་གཞན་གཅེས་སྒོམས་ཤིག་རྣལ་འབྱོར་མ། །
འདུས་བྱས་དགེ་བ་རྐྱེན་གྱིས་བཤིག་ངེས་པས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བསྔོ་སྨོན་རྣམ་དག་མཛོད་ཅིག་རྣལ་འབྱོར་མ། །
གང་ཁྱོད་གཅིག་ཏུ་དགེ་བའི་ངང་ཚུལ་ཡང་། །
གངས་ཀྱི་རི་ལ་ཉི་འོད་ཕོག་པ་བཞིན། །
འདི་བརྗོད་པ་ལས་སླར་ཡང་རྟོགས་པ་ཡི། །
ཡོན་ཏན་ཡར་ངོའི་ཟླ་ལྟར་རྒྱས་གྱུར་ཅིག །
ཅེས་པ་འདི་ནི་ཉམས་རྟོགས་ཀྱི་པདྨོ་ཁ་ཕྱེ་བའི་རང་གྲོལ་གྱི་རྣལ་འབྱོར་མ་ཀརྨ་མཚོས་བསྐུལ་
ངོར་གདམས་པའོ། །



HE
°12
7
༧
ལྔ། འཁོར་འདས་དབྱེར་མེད་ཀྱི་ལྟ་བ་ཟབ་མོ་ཐུགས་རྒྱུད་ལ་འཁྲུངས་ཏེ་
ཉམས་མགུར་གྱི་ཀློང་བརྡོལ་བའི་ཚུལ།
འདི་ལོ་འཁོར་འདས་དབྱེར་མེད་ཀྱི་ལྟ་བ་ལ་སྦྱངས་པས། འདི་སྒོམ་གྱི་དམིགས་གཏད་
མེད་པ། མ་བསྒོམས་ཀྱང་བསྒྱུར་རྒྱུ་མེད་པ། རིག་པ་ཧར་སོང་རྗེན་པ། མཉམ་རྗེས་ཐམས་ཅད་
དུ་འབྲལ་མི་ཤེས་པ་འདྲ་བ་བྱུང་བའི་ཚེ། དྲན་བསྐུལ་གྱི་གླུ་བླངས་པ་ནི།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། ཡིད་དྲན་པ་ཉག་གཅིག་བླ་མ་ལ། །
དོན་དྲན་པ་ཡེངས་མེད་ཀྱིས་གསོལ་བ་འདེབས། །
ཆོས་དྲན་པ་འབྱོང་བར་བྱིན་གྱིས་རློབས། །
ཧེ་ཧེ། ད་ལྟོས་དང་ལྟོས་དང་རྣལ་འབྱོར་པ། །
བལྟས་པས་ཐམས་ཅད་མཐོང་བར་འདུག །
མ་བལྟས་བསྡད་པས་ཅང་མི་མཐོང་། །
དང་པོ་རང་གི་སྒོ་གསུམ་ལྟོས། །
དགེ་སྡིག་གང་ལ་གནས་འདུག་ལྟོས། །
དྲན་རིག་སྣ་ཚོགས་འདི་ལ་ལྟོས། །
ཀུན་སློང་བཟང་ངན་གང་འདུག་ལྟོས། །
ཁང་ཞིང་ནོར་རྫས་སོགས་ལ་ལྟོས། །
རྟག་པ་སྙིང་པོ་ཨེ་འདུག་ལྟོས། །
བདེ་སྐྱིད་ལྡན་པའི་ཕྱུག་པོར་ལྟོས། །
རྟག་ཏུ་དེ་འདྲ་ཨེ་འདུག་ལྟོས། །
མངའ་ཐང་ལྡན་པའི་དཔོན་པོར་ལྟོས། །
ཉམས་པ་མེད་པ་ཨེ་འདུག་ལྟོས། །
མཛེས་སྡུག་ལྡན་པའི་དགའ་མར་ལྟོས། །
ལང་ཚོར་རྟག་པ་ཨེ་འདུག་ལྟོས། །
ཆུ་ལ་རི་མོ་བྲིས་ནས་ལྟོས། །
བྱ་བྱེད་ཐམས་ཅད་དེ་དང་འདྲ། །



དཔལ་ས་སྐྱའི་རིག་མཛོད།
(
l
སྒྱུ་མ་མཁན་གྱི་གྲོང་ཁྱེར་ལྟོས། །
ཚེ་འདིའི་སྣང་བ་དེ་དང་འདྲ། །
ཡང་དེ་སྔ་ཤི་བའི་མི་ལ་ལྟོས། །
ཤི་ནས་མཐོང་རྒྱུ་ཨེ་འདུག་ལྟོས། །
ད་ལྟ་ཡོད་པའི་མི་ལ་ལྟོས། །
མི་འཆི་གཅིག་ཀྱང་ཨེ་འདུག་ལྟོས། །
མ་འོངས་འབྱུང་རྒྱུའི་མི་ལ་ལྟོས། །
སྐྱེས་ནས་སྡོད་དབང་ཨེ་འདུག་ལྟོས། །
ཡང་དེ་སྔ་བྱས་པའི་ལས་ལ་ལྟོས། །
བྱས་པའི་འབྲས་བུ་སྡུག་བསྔལ་ལྟོས། །
ད་ལྟ་བྱེད་བཞིན་ལས་ལ་ལྟོས། །
འབད་པར་སྙིང་པོ་ཅི་འདུག་ལྟོས། །
མ་འོངས་བྱེད་རྒྱུའི་ལས་ལ་ལྟོས། །
འགྲུབ་པའི་ངེས་པ་ཨེ་འདུག་ལྟོས། །
ལྷོ་སྤྲིན་ནམ་ཡོང་ཆ་མེད་ལྟོས། །
རྐྱེན་ངན་བར་ཆད་དེ་དང་འདྲ། །
གློག་འགྱུས་སྐད་ཅིག་སྣང་བར་ལྟོས། །
སྒྱུ་ལུས་མི་རྟག་དེ་དང་འདྲ། །
རླུང་གསེབ་གནས་པའི་མར་མེར་ལྟོས། །
སེམས་ནི་ཡོད་ལ་མེད་དེ་འདྲ། །
E



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ལ་ཁའི་ན་བུན་ཡེར་ལ་ལྟོས། །
དབུགས་ཀྱང་ཡོད་ལ་མེད་དེ་འདྲ། །
ཆུ་ནང་ཤར་བའི་ཟླ་གཟུགས་ལྟོས། །
སྣང་བ་སྣང་སྟོང་དེ་དང་འདྲ། །
མེ་ལོང་ནང་གི་གཟུགས་བརྙན་ལྟོས། །
འདོད་ཡོན་ལྔ་པོ་དེ་དང་འདྲ། །
མདང་སུམ་ཉལ་བའི་རྨི་ལམ་ལྟོས། །
དགྲ་གཉེན་ཐམས་ཅད་དེ་དང་འདྲ། །
རྨི་ལམ་ཁང་བཟང་ཉམས་དགའ་ན། །
མོ་གཤམ་བུ་མོ་མཛེས་མ་ཞིག །
འཇའ་ཚོན་སྟོང་པའི་གོས་གྱོན་ཞིང་། །
ཆུ་ཟླའི་བཞིན་རས་མཛེས་པ་ལ། །
ནམ་མཁའི་མེ་ཏོག་རྣ་རྒྱན་བཏགས། །
རི་བོང་རྭ་ཡི་སྐས་ལ་བགྲོད། །
རུས་སྦལ་སྤུ་ཡི་སྣམ་བུ་འཐག །
སྨིག་རྒྱུའི་ཆུ་རྒྱུན་བཏུང་བཞིན་དུ། །
དྲི་ཟའི་གྲོང་ཁྱེར་བྲོ་འཁྲབ་སྟེ། །
བྲག་ཅའི་སྒྲ་ཡི་གླུ་ལེན་བཞིན། །
སྒྱུ་མའི་སྐྱེས་པ་བསླུ་ལ་ལྟོས། །
འདིར་སྣང་ཐམས་ཅད་དེ་དང་འདྲ། །



དཔལ་ས་སྐྱའི་རིག་མཛོད།
pola
Ea
མཁའ་ལ་འཇའ་ཚོན་ཤར་ལ་ལྟོས། །
མཛེས་དང་མི་མཛེས་དེ་དང་འདྲ། །
བྲག་ལ་བོས་ནས་བྲག་ཅར་ལྟོས། །
སྙན་དང་མི་སྙན་དེ་དང་འདྲ། །
མཁའ་ལ་བྱ་ལམ་རྗེས་མེད་ལྟོས། །
སེམས་ཀྱི་འགྱུ་བ་དེ་དང་འདྲ། །
དྲི་མེད་ཤེལ་གོང་དྭངས་པ་དང་། །
གཟུགས་མེད་དབང་པོའི་གཞུ་རིས་དང་། །
དངོས་མེད་ནམ་མཁའི་དབྱིངས་ལ་ལྟོས། །
རྣལ་འབྱོར་རིག་པ་དེ་དང་འདྲ། །
རྐྱེན་དང་བྲལ་བའི་མར་མེར་ལྟོས། །
གསལ་ལ་རྟོག་མེད་དེ་དང་འདྲ། །
གཞོན་ནུ་མ་ཡི་བདེ་བར་ལྟོས། །
བདེ་ཡང་སྟོང་པ་དེ་དང་འདྲ། །
བུ་ཆུང་ལྷ་ཁང་མཇལ་ལ་ལྟོས། །
སྣང་བ་བན་བུན་ངོས་བཟུང་མེད། །
སྨྱོན་པས་ཟློས་གར་རྩེ་ལ་ལྟོས། །
ཟང་ཐལ་རིག་པ་གཏད་སོ་མེད། །
རྦ་རླབས་ཞི་བའི་རྒྱ་མཚོར་ལྟོས། །
དྭངས་ལ་གཡོ་མེད་དེ་དང་འདྲ། །
g#



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མཚོ་ལ་
ཚོ་ལ་གཟའ་སྐར་འཆར་བར་ལྟོས། །
རྟོག་མེད་རིག་པའི་རྒྱ་མཚོ་ལ། །
ཚོགས་དྲུག་གཟའ་སྐར་དེ་ལྟར་བཀྲ། །
ཨ་ཧོ། ཡར་ལྟོས་དང་ནམ་མཁའ་ལ་སྐྱེ་འགག་མེད། །
ཚུར་ལྟོས་དང་སེམས་ཉིད་ལ་སྐྱེ་འགག་མེད། །
སྐྱེ་འགག་མེད་པའི་སེམས་ཉིད་ལས། །
སྐྱེ་དང་འཇིག་པའི་ཆོ་འཕྲུལ་སྣང་། །
སྣང་བཞིན་མེད་ལ་མེད་བཞིན་སྣང་། །
ཡོད་ཀྱང་ཡོད་ལ་མེད་ཀྱང་མེད། །
རྟེན་འབྲེལ་ཆོས་ལ་གད་མོ་འཆོར། །
ཡར་ལྟོས་དང་ནམ་མཁའ་ལ་མཐའ་དབུས་མེད། །
ཚུར་ལྟོས་དང་སེམས་ཉིད་ལ་མཐའ་དབུས་མེད། །
མཐའ་དབུས་མེད་པའི་སེམས་ཉིད་ལ། །
ཕྱོགས་མཚམས་མཐའ་དབུས་སྣ་ཚོགས་འཆར། །
དེ་འཆར་ཡང་ངོ་བོ་ལ་མཐའ་དབུས་མེད། །
འདི་བདེན་ཡང་བདེན་ལ་རྫུན་ཡང་རྫུན། །
ཡིན་ཡང་ཡིན་ལ་མིན་ཡང་མིན། །



དཔལ་ས་སྐྱའི་རིག་མཛོད།
དg
བདེན་གཉིས་ཀྱི་གནས་ལུགས་འདི་དགོད་རེ་བྲོ། །
ཡར་ལྟོས་དང་ནམ་མཁའ་ལ་འགྲོ་འོང་མེད། །
ཚུར་ལྟོས་དང་སེམས་ཉིད་ལ་འགྲོ་འོང་མེད། །
འགྲོ་འོང་མེད་པའི་སེམས་ཉིད་འདི། །
ཁམས་གསུམ་རིགས་དྲུག་གི་གྲོང་དུ་འཁོར། །
དེ་འཁོར་ཀྱང་རང་བཞིན་མྱ་ངན་འདས། །
འཁོར་འདས་གཉིས་ཆོས་ཀྱི་དབྱིངས་སུ་འདྲེས། །
འཁོར་འདས་དབྱེར་མེད་ཀྱི་ལྟ་བ་ཡིན། །
གྲོལ་ཡང་གྲོལ་ལ་འཁོར་ཡང་འཁོར། །
མ་གྲོལ་མི་འཁོར་གྲོལ་རེ་ཤི །
ཧ་ཧ། སྨྱོན་པའི་ཚིག་ལ་གཏད་སོ་མེད། །
རྣལ་འབྱོར་རིག་པ་ལ་ངོས་བཟུང་མེད། །
སྣང་བ་བན་བུན་ལ་བཟའ་གཏད་མེད། །
ཅིར་སྣང་སྒྱུ་མ་ལ་ངོས་བཟུང་མེད། །
གང་ཤར་ཆོས་སྐུ་ལ་བཟང་ངན་མེད། །
ཡར་ལྟོས་དང་ནམ་མཁའ་ལ་ངོས་བཟུང་མེད། །
ཚུར་ལྟོས་དང་སེམས་ཉིད་ལ་ངོས་བཟུང་མེད། །
ངོས་བཟུང་མེད་པའི་སེམས་ཉིད་ལས། །
གཟུང་འཛིན་གྱི་རྣམ་རྟོག་གྲངས་མེད་འཆར། །
དེ་འཆར་ཡང་ངོ་བོ་ལ་འཕོ་འགྱུར་མེད། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འཕོ་འགྱུར་མེད་པའི་རིག་པ་དེ། །
གཞི་རྒྱུད་བདེ་གཤེགས་སྙིང་པོ་ཡིན། །
ཡར་ལྟོས་དང་ནམ་མཁའ་ལ་སྐྱེ་འཆི་མེད། །
ཚུར་ལྟོས་དང་སེམས་ཉིད་ལ་སྐྱེ་འཆི་མེད། །
སྐྱེ་འཆི་མེད་པའི་སེམས་ཉིད་འདི། །
སྐྱེ་འཆི་སྡུག་བསྔལ་གྱི་རྒྱ་མཚོར་བྱིང་། །
དེ་བྱིང་ཡང་ངོ་བོ་ལ་བཅིང་གྲོལ་མེད། །
བཅིང་གྲོལ་མེད་པའི་སེམས་ཉིད་འདི། །
ཆོས་སྐུ་གཞིར་གནས་ཀྱི་སངས་རྒྱས་ཡིན། །
ཡར་ལྟོས་དང་ནམ་མཁའ་ལ་དངོས་པོ་མེད། །
ཚུར་ལྟོས་དང་སེམས་ཉིད་ལ་དངོས་པོ་མེད། །
དངོས་པོ་མེད་པའི་སེམས་ཉིད་ལ། །
དཀར་དམར་གྱི་སྣང་བ་སྣ་ཚོགས་འཆར། །
དེ་འཆར་ཡང་ངོ་བོ་ལ་འཆར་ནུབ་མེད། །
མེད་བཞིན་སྣང་བ་ངོ་མཚར་ཆེ། །
སྣང་བཞིན་མེད་པ་དགོད་རེ་བྲོ། །
སྣང་སྟོང་བརྗོད་དུ་མེད་པ་འདི། །
གཉིས་སུ་མེད་པའི་ལྟ་བ་ཡིན། །
ཡར་ལྟོས་དང་ཉི་ཟླ་ལ་གསལ་འགྲིབ་མེད། །
ཚུར་ལྟོས་དང་སེམས་ཉིད་ལ་གསལ་འགྲིབ་མེད། །
a



དཔལ་ས་སྐྱའི་རིག་མཛོད།
རྒྱུ
ga3
a
EP
གསལ་འགྲིབ་མེད་པའི་སེམས་ཉིད་ལས། །
བདེ་སྡུག་གི་ཆོ་འཕྲུལ་ཅི་ཡང་སྣང་། །
དེ་སྣང་ཡང་ངོ་བོ་ལ་བདེ་སྡུག་མེད། །
བདེ་སྡུག་མེད་པའི་སེམས་ཉིད་འདི། །
མཉམ་ཉིད་ལྷན་སྐྱེས་ཀྱི་ཡེ་ཤེས་ཡིན། །
ཕར་ལྟོས་དང་རི་བོ་ལ་གཡོ་འགུལ་མེད། །
ཚུར་ལྟོས་དང་སེམས་ཉིད་ལ་གཡོ་འགུལ་མེད། །
གཡོ་འགུལ་མེད་པའི་སེམས་ཉིད་ལ། །
རྟོག་ཚོགས་ཀྱི་གཡོ་འགུལ་བསམ་མི་ཁྱབ། །
དེ་གཡོས་ཀྱང་རང་ཤར་རང་གིས་གྲོལ། །
ཤར་ཡང་ཤར་ལ་གྲོལ་ཡང་གྲོལ། །
ཤར་མ་མྱོང་ལ་གྲོལ་མ་མྱོང་། །
ཤར་ལེ་གྲོལ་ལེ་དུས་མཉམ་འདི། །
རྣམ་རྟོག་རང་གྲོལ་གྱི་ལྟ་བ་ཡིན། །
མར་ལྟོས་དང་ཆུ་བོ་ལ་རྒྱུན་ཆད་མེད། །
ཚུར་ལྟོས་དང་རང་རིག་ལ་རྒྱུན་ཆད་མེད། །
རྒྱུན་ཆད་མེད་པའི་དྲན་པ་འདི། །
འཁྲུལ་སྣང་འཇོམས་པའི་སག་རྡར་ཡིན། །
བསྒོམ་མ་མྱོང་ལ་ཡེངས་མ་མྱོང༌། །
འཁྲུལ་མ་མྱོང་ལ་གྲོལ་མ་མྱོང་། །
JE
1:
In]
El
a



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འཁྲུལ་པ་མེད་པའི་སེམས་ཉིད་ལས། །
འཁོར་འདས་ཀྱི་ཆོ་འཕྲུལ་སྣ་ཚོགས་འགྱེད། །
དེ་འགྱེད་ཀྱང་དོན་ལ་མེད་པ་ལ། །
གང་ཞིག་འཁོར་ཏེ་གང་དུ་འཁོར། །
སུ་ཞིག་གྲོལ་ཏེ་ཅི་ཡིས་གྲོལ། །
གང་དུ་འདུག་སྟེ་གང་ནས་འོང་། །
ཅི་ཞིག་བདེ་སྟེ་ཅི་ཡིས་བདེ། །
གང་ཞིག་སྐྱེ་སྟེ་སུ་ཞིག་འཆི། །
བརྟགས་ན་ཁམས་གསུམ་འཁོར་བ་འདི། །
ནམ་མཁའི་མེ་ཏོག་ཇི་བཞིན་དུ། །
རྟག་ཏུ་མ་བཅིང་མ་གྲོལ་བའོ། །
ཧ་ཧ་སྣང་སྲིད་འཁྲུལ་པ་རུ་ལོག་པས། །
མ་ལུས་སེམས་ཀྱི་གཏད་སོ་ཧར་མ་ཧོར། །
ང་ནི་སུ་ཡིན་ཁྱོད་ཅག་ཅི་ཞིག་ཡིན། །
ཨ། མཐོང་མེད་མཐོང་བ་ཆེན་པོར་ལྟོས། །
དབུ་མ་ཆེན་པོ་དེ་ལ་ཟེར། །
བཅོས་མེད་སེམས་ལ་ཡེངས་མེད་ལྟོས། །
ཕྱག་རྒྱ་ཆེན་པོ་དེ་ལ་ཟེར། །
ནང་གསལ་ཀ་དག་ཀློང་འབྱམས་ནས། །
ཕྱི་གསལ་ཐོད་རྒལ་དབྱིངས་ལ་ལྟོས། །



དཔལ་ས་སྐྱའི་རིག་མཛོད།
རྫོགས་པ་ཆེན་པོ་དེ་ལ་ཟེར། །
ཅིར་སྣང་ཐམས་ཅད་ཆོས་སྐུའི་ཞིང་། །
ཐམས་ཅད་མཉམ་པ་ཉིད་དུ་ལྟོས། །
འཁོར་འདས་དབྱེར་མེད་དེ་ལ་ཟེར། །
རང་གི་སེམས་ལ་རང་གིས་ལྟོས། །
ལྟ་བ་བྱ་བ་དེ་ལ་ཟེར། །
དེ་ལ་རྒྱུན་དུ་མ་ཡེངས་ལྟོས། །
སྒོམ་པ་བྱ་བ་དེ་ལ་ཟེར། །
དེ་ཉིད་སྤྱོད་ལམ་ཀུན་དང་བསྲེ། །
སྤྱོད་པ་བྱ་བ་དེ་ལ་ཟེར། །
ཐ་མལ་ཤེས་པ་རང་ག་མ། །
རྒྱུན་དུ་དྲན་པས་རང་སོ་བཟུང་། །
སེམས་ངོ་སྐྱོང་བ་དེ་ལ་ཟེར། །
གང་ཤར་བཟོ་བཅོས་མེད་པར་ལྟོས། །
ཤར་གྲོལ་དུས་མཉམ་དེ་ལ་ཟེར། །
སྣང་སྲིད་ལྷ་དང་ལྷ་མོར་ལྟོས། །
ལྷ་དང་རང་སེམས་དབྱེར་མེད་ལྟོས། །
བསྐྱེད་རིམ་བསྒོམ་པ་དེ་ལ་ཟེར། །
རླུང་སེམས་སྣང་བ་དྷཱ་ཏིར་བཅིངས། །
ཐམས་ཅད་ཡེ་ཤེས་ཆེན་པོར་ལྟོས། །
པ



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྫོགས་རིམ་བསྒོམ་པ་དེ་ལ་ཟེར། །
ལར་དལ་འབྱོར་རྙེད་པ་དཀའ་བར་ལྟོས། །
རྙེད་བྱ་རྙེད་བྱེད་མེད་པར་ལྟོས། །
ནམ་འཆི་ངེས་པ་མེད་པར་ལྟོས། །
ན་རྒྱུ་འཆི་རྒྱུ་མེད་པར་ལྟོས། །
འཁོར་བ་སྡུག་བསྔལ་གྱི་རང་བཞིན་ལྟོས། །
འཁོར་བྱ་འཁོར་བྱེད་མེད་པར་ལྟོས། །
ལས་འབྲས་བསླུ་བ་མེད་པར་ལྟོས། །
དགེ་སྡིག་རྒྱུ་འབྲས་མེད་པར་ལྟོས། །
འགྲོ་ཀུན་ཕ་མ་དྲིན་ཆེན་ལྟོས། །
བདག་གཞན་གཉིས་སུ་མེད་པར་ལྟོས། །
རེ་འགའ་ནམ་མཁའི་དབྱིངས་ལ་ལྟོས། །
རིག་པ་རྗེན་པར་འཆར་བ་ཡིན། །
རེ་འགའ་ཉི་ཟླའི་ཟེར་ལ་ལྟོས། །
འོད་གསལ་འཆར་སྒོ་ཡངས་པ་ཡིན། །
རེ་འགའ་རི་བོའི་རྩེ་ལ་ལྟོས། །
ཉམས་ཀྱི་རྩེད་མོ་རྩེ་བ་ཡིན། །
རེས་འགའ་ཆུ་ནང་ཟླ་བར་ལྟོས། །
ཅིར་སྣང་སྒྱུ་མར་འཆར་བ་ཡིན། །
རེ་འགའ་རང་གི་སྒོ་གསུམ་ལྟོས། །



དཔལ་ས་སྐྱའི་རིག་མཛོད།
རྒྱུ
རང་སྣང་རང་ངོ་ཤེས་པ་ཡིན། །
རང་གཞན་གཉིས་སུ་མེད་པར་ལྟོས། །
སྣང་བ་སེམས་སུ་ཤེས་པ་ཡིན། །
རྟག་ཏུ་རང་གི་སེམས་ལ་ལྟོས། །
འཁྲུལ་སྣང་མྱུར་དུ་འཇིག་པ་ཡིན། །
རེ་འགའ་བཀའ་དང་བསྟན་བཅོས་ལྟོས། །
ཐེ་ཚོམ་གོལ་ས་སེལ་བ་ཡིན། །
གཅིག་པུར་སྡོད་ཚེ་སེམས་ལ་ལྟོས། །
མང་པོའི་ནང་ནས་ངག་ལ་ལྟོས། །
གང་སྣང་སྒྱུ་མ་རྨི་ལམ་ལྟོས། །
ཅིར་སྣང་ཆོས་སྐུའི་ཡོ་ལང་ལྟོས། །
དེ་ལྟར་སེམས་ལ་བལྟས་བལྟས་པས། །
ནམ་མཁར་བལྟས་ཤིང་བལྟས་པ་ན། །
མཐོང་བའི་དངོས་པོ་མི་དམིགས་ལྟར། །
ལྟ་ངན་ཀུན་ལས་རང་གྲོལ་ནས། །
གསལ་སྟོང་ཟུང་འཇུག་སེམས་ཀྱི་གསང་། །
ཆོས་ཉིད་གནད་ཀྱིས་འཆར་བ་ཡིན། །
བློས་བཏགས་བསྒོམས་པས་འདི་མི་མཐོང་། །
བྱིན་རླབས་ལམ་ལ་འཆར་བ་ཡིན། །
མོས་གུས་ཅན་གྱི་རྟོགས་བྱ་ཡིན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཁ་འབྱམས་རྟོག་གེས་ཕྱོགས་མི་ཤེས། །
ཧ་ཧ། ལྟོས་ཞེས་བྱ་བ་ཅི་ལ་བལྟ། །
བལྟས་པས་མཐོང་ན་ཅི་འདྲ་མཐོང་། །
བལྟ་རྒྱུ་བྱུང་ན་ལྟ་བ་མིན། །
དངོས་པོ་མཐོང་ངམ་དངོས་མེད་མཐོང་། །
གསལ་བ་མཐོང་ངམ་སྟོང་པ་མཐོང་། །
སྣང་བ་མཐོང་ངམ་མུན་པ་མཐོང་། །
བརྟགས་ན་ནམ་མཁའི་མེ་ཏོག་བཞིན། །
བལྟ་བྱ་ལྟ་བྱེད་གཉིས་མེད་པས། །
ཅི་ལ་ལྟ་སྟེ་སུ་ཡིས་བལྟ། །
ཅི་ཞིག་མཐོང་སྟེ་སུ་ཡིས་མཐོང་། །
གསལ་བ་ཅི་གསལ་སྟོང་པ་ཅི། །
ཅི་ཞིག་བསྒོམ་སྟེ་སུ་ཡིས་བསྒོམ། །
སྤྱོད་པ་ཅི་སྤྱོད་འབྲས་བུ་ཅི། །
སེམས་ནི་གང་ཡིན་སྣང་བ་གང་། །
འདས་པའི་སྣང་བ་གང་དུ་སོང་། །
མ་འོངས་སྣང་བ་གང་ནས་འོང་། །
ད་ལྟའི་སྣང་བ་ངོས་བཟུང་ཅི། །
མདང་སུམ་རྨི་ལམ་སྣང་བ་དེ། །
ད་ལྟ་མེད་པ་གང་དུ་སོང་། །
ཡིག
g



དཔལ་ས་སྐྱའི་རིག་མཛོད།
ད་ལྟའི་སྣང་བ་སྣ་ཚོགས་འདི། །
རྨི་ལམ་དུས་མེད་ཅི་ཞིག་ཡིན། །
རྣལ་འབྱོར་ཉམས་ཀྱི་སྣང་བ་ལ། །
ལྷ་དང་ཡེ་ཤེས་འཆར་བའི་ཚེ། །
ད་ལྟའི་སྣང་བ་གང་དུ་སོང་། །
བརྟགས་ན་ཁམས་གསུམ་འཁོར་བ་འདི། །
མོ་གཤམ་བུ་མོའི་རྗེས་སུ་འགྲོ། །
ཧ་ཧ། ནམ་མཁའ་སྤར་མོས་བཏབ་པས་ཅི་ཞིག་ཟིན། །
མཁའ་ལ་མདུད་པ་བོར་བས་སུ་ཞིག་འཆིང་། །
རྨི་ལམ་ཉོ་ཚོང་འགྲིམ་པའི་དགོས་པ་ཅི། །
སྒྱུ་མའི་བུད་མེད་བསྟེན་པའི་འདོད་པ་གང་། །
ནམ་མཁས་ནམ་མཁའ་གླགས་སྐབས་རྙེད་དམ་ཅི། །
སྒྱུ་མས་སྒྱུ་མ་བསླུ་བར་ནུས་སམ་ཅི། །
ལར་འདོད་ཡོན་སྒྱུ་མའི་ལྟད་མོ་འདྲ། །
གྲུབ་མཐའ་ནམ་མཁའི་བྱ་རྗེས་འདྲ། །
བདེ་སྡུག་མཚན་མོའི་རྨི་ལམ་འདྲ། །
ལྟ་བ་ཅི་ལྟ་སྒོམ་པ་ཅི། །
སྤྱོད་པ་དམ་ཚིག་འབྲས་བུ་ཅི། །
ཀུན་བརྟགས་སྣང་བ་འུད་པོ་ཆེ། །
སྨིག་རྒྱུའི་ཆུ་ཡིས་རི་དྭགས་བཞིན། །
1:



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མེད་བཞིན་མགོ་བོ་སྐོར་སྐོར་ནས། །
འཁྲུལ་སྣང་འཁོར་བའི་གྲོང་འདིར་འཁོར། །
ད་བླ་མའི་དྲིན་གྱིས་བྱ་བཏང་བས། །
བློའི་རྫུན་ཕུག་ཆོས་ཀྱི་དབྱིངས་སུ་རྗིབ། །
ལར་དངོས་པོ་བསྒོམས་ན་རྟག་པའི་མཐའ། །
དངོས་མེད་བསྒོམས་ན་ཆད་པའི་བློ། །
གཉིས་དང་གཉིས་མིན་སྤྲོས་པའི་མཐའ། །
ད་ནི་བསྒོམས་ཀྱང་མ་ཤེས་སོ། །
ཡོད་པར་འཛིན་ན་ཐར་པ་མེད། །
མེད་པར་འཛིན་ན་མཐོ་རིས་མེད། །
གཉིས་དང་གཉིས་མིན་ལོག་པའི་བློ། །
ད་ནི་ལྟ་ཡང་མ་ཤེས་སོ། །
ལོག་པར་སྤྱད་ན་ངན་འགྲོར་ལྟུང་། །
དགེ་བ་སྤྱད་ཀྱང་མཚན་མའི་ཆོས། །
མོ་གཤམ་བུ་མོའི་འགྱིང་བག་བཞིན། །
སྤྱོད་པ་སྤྱད་རྒྱུ་མ་རྙེད་དོ། །
ཇི་ལྟར་བསམས་ཀྱང་མཚན་མའི་ཆོས། །
མ་བསྒོམས་བསྡད་ན་ཐ་མལ་བ། །
ད་ནི་སེམས་ཀྱང་མ་ཤེས་སོ། །
ཚིག་ཏུ་བརྗོད་ན་སྤྲོས་པ་འཕེལ། །



དཔལ་ས་སྐྱའི་རིག་མཛོད།
མ་བརྗོད་བསྡད་ན་དོན་མི་གོ །
བློ་འདས་སྨྲ་བསམ་བརྗོད་མེད་དང་། །
གསལ་སྟོང་བདེ་སྟོང་རིག་སྟོང་སོགས། །
ཇི་ལྟར་བརྗོད་ཀྱང་ཐོག་མི་ཁེལ། །
སུ་ཡིས་བརྗོད་དེ་ཅི་ཞིག་བརྗོད། །
སུ་ལ་བརྗོད་དེ་སུ་ཡིས་གོ །
ད་ནི་བརྗོད་ཀྱང་མ་ཤེས་སོ། །
སྣང་སྲིད་འཁྲུལ་པ་རུ་ལོག་པས། །
ཁ་རོག་རྒྱ་ཡན་གཏད་སོ་མེད། །
བརྗོད་མ་ཤེས་ལ་བསམ་མ་ཤེས། །
སྔ་ཕྱི་འགྲོ་འོང་ཡོད་མེད་རྟག་ཆད་སོགས། །
ཐམས་ཅད་གཏད་སོ་མེད་པ་ཧར་མ་ཧོར། །
ལ་ལས་ཕྱག་ཆེན་ལ་ལས་རྫོགས་ཆེན་ཟེར། །
ལ་ལས་དབུ་མ་ལ་ལས་གཞན་སྟོང་འདོད། །
ངས་ནི་གྲུབ་མཐའ་གང་ཡང་མ་དམིགས་སོ། །
ལ་ལས་གསལ་སྟོང་ལ་ལས་རིག་སྟོང་ཟེར། །
ལ་ལས་སྤྲོས་བྲལ་ལ་ལས་ཀ་དག་ཟེར། །
ངས་ནི་གང་ཡང་འཛིན་པ་མ་རྙེད་དོ། །
ལ་ལས་བསྐྱེད་རིམ་ལ་ལས་རྫོགས་རིམ་ཟེར། །
ལ་ལས་སེམས་ཀྱི་ངོ་བོ་སྐྱོང་ཞེས་ཟེར། །
12



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ངས་ནི་བསྒོམས་རུང་ཅི་ཡང་མ་རྙེད་དོ། །
ལ་ལས་ཚོང་བྱེད་ལ་ལས་སོ་ནམ་བྱེད། །
ལ་ལས་གནས་བསྐོར་ལ་ལས་དཀའ་བ་སྤྱད། །
ངས་ནི་སྤྱད་རྒྱུ་ཅི་ཡང་མ་རྙེད་དོ། །
ལ་ལས་ལྷ་མཆོད་ལ་ལས་འདྲེ་བསྐྲད་དེ། །
ངས་ནི་ལྷ་འདྲེ་གང་ཡང་མ་དམིགས་སོ། །
ལ་ལས་གཉེན་སྐྱོང་ལ་ལས་དགྲ་འདུལ་ཟེར། །
ངས་ནི་དགྲ་གཉེན་གང་ཡང་མ་དམིགས་སོ། །
ལ་ལས་ཆོས་བྱེད་ལ་ལས་སྡིག་པ་བྱེད། །
ངས་ནི་དགེ་སྡིག་གང་ཡང་མ་དམིགས་སོ། །
ལ་ལས་ང་ཟེར་ལ་ལས་ཁྱོད་ཅེས་ཟེར། །
ངས་ནི་ང་ཁྱོད་གང་ཡང་མ་དམིགས་སོ། །
འདི་ནི་ཁྱབ་པར་བརྡལ་བའི་ཐང་ཆེན་དུ། །
རིག་པ་དུས་གསུམ་འགྱུར་མེད་རི་བོའི་སྤོར། །
སྣང་སྲིད་སྒྱུ་མར་རོལ་པའི་སྒྲུབ་ཁང་དུ། །
རང་བྱུང་སྤྲོས་པ་བྲལ་བའི་རྣལ་འབྱོར་ཞིག །
སྣ་ཚོགས་གཉིས་སུ་མེད་པའི་མཚམས་བསྡམས་ཚེ། །
སེམས་ཉིད་དབྱིངས་ཀྱི་མ་ལས་རང་ཤར་བའི། །
སེམས་བྱུང་རིག་པའི་ཁྱེའུས་ང་ལ་གདམས། །
འདི་ནི་རང་གི་རྟོགས་པའི་འདྲ་འབག་སྟེ། །



དཔལ་ས་སྐྱའི་རིག་མཛོད།
སྒྲུབ་བརྒྱུད་འཛིན་པའི་དྲིན་ཆེན་བླ་མ་ལ། །
བྱིན་རླབས་རྟོགས་པ་ཞུ་བའི་མཎྜལ་ཡིན། །
རིག་པ་གཅེར་མཐོང་སྟོན་པའི་བླ་མ་ལ། །
གནས་ལུགས་རང་ངོ་འཕྲོད་པའི་རྟོགས་འབུལ་ཡིན། །
སྙན་བརྒྱུད་འཛིན་པའི་དཔལ་ལྡན་བླ་མ་ལ། །
ཉམས་མྱོང་བརྒྱུད་པ་འཛིན་པའི་དཔའ་སྐད་ཡིན། །
མཆོག་ཐུན་དངོས་གྲུབ་སྩོལ་བའི་ཡི་དམ་ལ། །
བསྐྱེད་རྫོགས་སྲོག་རྩ་ཟིན་པའི་ཉམས་དབྱངས་ཡིན། །
ཕྲིན་ལས་སྒྲུབ་པའི་གནས་གསུམ་མཁའ་འགྲོའི་ཚོགས། །
འདུ་ཞིང་རྩེ་དགའ་བྱེད་པའི་དགའ་སྟོན་ཡིན། །
བར་ཆད་སེལ་བའི་ཆོས་སྲུང་དམ་ཅན་རྣམས། །
འབྲལ་མེད་རྒྱུན་དུ་འགྲོགས་པའི་བླ་རྡོ་ཡིན། །
ཉམས་རྟོགས་ཡོན་ཏན་རྒྱས་པའི་སྒོམ་ཆེན་ལ། །
རང་ཉམས་གསལ་འདེབས་བྱེད་པའི་མེ་ལོང་ཡིན། །
ཉམས་རྟོགས་ཉག་ཉུག་བྱེད་པའི་སྒོམ་ཕྲུག་ལ། །
རྟོགས་པའི་དཔའ་ཚན་བསྐྱེད་པའི་ངར་ཆུ་ཡིན། །
ཐོས་ཆུང་སྙིང་རུས་ཅན་གྱི་གང་ཟག་ལ། །
ཐེ་ཚོམ་དྲྭ་བ་གཅོད་པའི་རལ་གྲི་ཡིན། །
སྟོང་ལྟ་འུད་ཤོབ་མཁན་གྱི་སྒོམ་ཆེན་ལ། །
ང་རྒྱལ་བྲག་རི་བསྙིལ་བའི་ཐོ་བ་ཡིན། །
4/
b
22



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བླུན་སྒོམ་མུན་པ་སྤེལ་བའི་སྒོམ་ཆེན་ལ། །
ཉམས་རྟོགས་སྣང་བ་གསལ་བའི་སྒྲོན་མེ་ཡིན། །
མི་ཚེ་བཤད་པས་གཡེང་བའི་སྟོན་ཆེན་ལ། །
ཉམས་ལེན་སྒོམ་ལ་སྐུལ་བའི་ལྕག་ཚན་ཡིན། །
འདི་ནི་སྨྱོན་པས་མུ་ཅོར་སྨྲས་པ་སྟེ། །
སུར་ཡང་བཟོད་པ་མི་གསོལ་ལོ། །
བཟོད་གསོལ་ཕུལ་བའི་ཡོན་མ་རྙེད། །
དགེ་བས་ནང་གི་དེ་བཞིན་ཉིད། །
ཤེས་རབ་མིག་གིས་མཐོང་བར་ཤོག །
ཅེས་ཀྱང་སེམས་ཀྱི་རྩལ་ལས་བྱུང་བའོ། །ཡང་འདི་སྐབས་ཤིག་ཆོས་ལ་བསྐུལ་བའི་གླུ་ངེས་
འབྱུང་གི་ཕོ་ཉ་ཞེས་བྱ་བ་འདི་བླངས་སོ། །



དཔལ་ས་སྐྱའི་རིག་མཛོད།
ཀྱི་
ཨ་ཧོ། རང་སྣང་རྣམ་པར་དག་པ་འོག་མིན་གྱི་ཞིང་ཁམས། །
རིག་འཛིན་དཔའ་བོ་མཁའ་འགྲོའི་དགའ་ཚལ་གྱི་དབུས་ན། །
ང་ཡི་སྐྱབས་གཅིག་དྲིན་ཆེན་བླ་མ་དེ་བཞུགས་ཡོད། །
བྱིན་རླབས་ཆར་ཆེན་ཕོབ་དང་འཁོར་ལོ་ཡི་མགོན་པོ། །
ན་མཉམ་སེམས་མཐུན་སྡེབ་པའི་གཞོན་ནུ་ཚོ། །
གླུ་དབྱངས་རྩེད་འཇོ་བྱེད་པས་སྣང་བ་བདེ། །
རྒྱན་གོས་གཟབ་འཆོར་མིག་སྔར་མཛེས་ལགས་ཀྱང་། །
འུ་ཅག་འཁོར་བར་ཡོད་པ་མ་ཤེས་སམ། །
འཁོར་བ་སྡུག་བསྔལ་ཡིན་པ་མ་ཤེས་སམ། །
དལ་འབྱོར་སྟོང་ལོག་བྱས་ན་མི་འགྱོད་དམ། །
གཞོན་ཚེ་ལྷ་ཆོས་བྱས་ན་མི་དྲག་གམ། །
བསམ་བློ་ལེགས་པོ་ཞིག་ཐོང་དང་ཨ་མའི་གཅེས་ཕྲུག་ཚོ། །
བསམ་བློ་ལེགས་པོ་ཞིག་ཐོང་དང་ན་མཉམ་སེམས་མཐུན་ཚོ། །
ཤ་བཀྲག་དཀར་དམར་རྒྱས་པའི་གཞོན་ནུ་ཚོ། །
སྒྱུ་ལུས་སྟོན་ཀའི་མེ་ཏོག་རྒྱས་ལགས་ཏེ། །
མེ་ཏོག་སད་ཀྱིས་ཁྱེར་བ་མ་མཐོང་ངམ། །
སྐྱེ་རྒ་ན་འཆིའི་སྡུག་བསྔལ་མི་ཤེས་སམ། །
ཕ་མ་རྒས་འཁོགས་གནས་ཚུལ་མ་མཐོང་ངམ། །
འཆི་བདག་གཤིན་རྗེ་བྱུང་ན་མི་སྐྲག་གམ། །
བསམ་བློ་ལེགས་པོ་ཞིག་ཐོང་དང་གཞོན་ནུ་སྙིང་མེད་པོ། །



ཉྩ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བསམ་བློ་ལེགས་པོ་ཞིག་ཐོང་དང་སྐྱེ་བོ་ངང་རིང་པོ། །
མི་ཚེ་གཡེང་བས་བསླུས་པའི་རྒན་འཁོགས་ཚོ། །
ཚེ་གང་དོན་མེད་འདའ་བ་མ་ཤེས་སམ། །
འཁོར་བར་སྙིང་པོ་ཅི་འདུག་མ་གོའམ། །
མགོ་སྐྱེས་དཀར་པོར་སོང་བ་མ་ཚོར་རམ། །
དལ་འབྱོར་སྟོང་ལོག་བྱས་ན་མི་འགྱོད་དམ། །
གཅིག་པུ་བར་དོར་འགྲོ་དུས་མི་སྐྲག་གམ། །
དམ་ཆོས་རྒྱགས་ཕྱེ་བསྒྲུབ་ན་མི་དགའ་འམ། །
དབེན་པའི་རི་སུལ་བསྙེག་པ་མི་དྲག་གམ། །
བསམ་བློ་ལེགས་པོ་ཞིག་ཐོང་དང་ཕ་མ་རྒན་འཁོགས་ཚོ། །
བསམ་བློ་ལེགས་པོ་ཞིག་ཐོང་དང་ཨ་མ་སྙིང་མེད་མ། །
བདེ་སྐྱིད་ལོངས་སྤྱོད་ལྡན་པའི་ཕྱུག་པོ་ཚོ། །
ཀུན་གྱིས་གཙུག་ན་བཀུར་བས་སྣང་བ་མཐོ། །
ལོངས་སྤྱོད་སྟོབས་འབྱོར་ལྡན་པས་སྤྲོ་ལགས་ཏེ། །
ལོངས་སྤྱོད་སྒྱུ་མ་ཡིན་པ་མ་ཤེས་སམ། །
གཅེར་བུ་ལག་སྟོང་འགྲོ་ཚེ་མི་འགྱོད་དམ། །
སྦྱིན་པའི་རྒྱགས་ཕྱེ་བསྒྲུབ་ན་མི་དྲག་གམ། །
བྱ་བྱེད་འཕྲོ་ལ་བཞག་ན་མི་དགའ་འམ། །
བསམ་བློ་ལེགས་པོ་ཞིག་ཐོང་དང་འཁྲུལ་པའི་ཁོལ་པོ་ཚོ།
བསམ་བློ་ལེགས་པོ་ཞིག་ཐོང་དང་ཕྱུག་པོ་སེར་སྣ་ཅན། །
1:|:ཀྱིuu



དཔལ་ས་སྐྱའི་རིག་མཛོད།
སྒྱུ་
།
བཙན་དྲུག་མངའ་ཐང་ལྡན་པའི་དཔོན་པོ་ཚོ།
ཀུན་གྱིས་གཙུག་ན་བཀུར་བས་སྣང་བ་འུར། །
སྡིག་གོས་ལུ་གུའི་ཚར་སློག་ལུས་ལ་འཇམ། །
སྡིག་ཟས་ཤ་ཆང་སྤྱོད་པ་སྤྲོ་ལགས་ཀྱང་། །
གཤིན་རྗེའི་ཕོ་ཉ་བྱུང་ན་མི་སྐྲག་གམ། །
གཅེར་བུ་དུར་ཁྲོད་བོར་ཚེ་མི་འགྱོད་དམ། །
གཞན་ནོར་ཧབ་ཀྱིས་ཟ་བ་ཕོད་ལགས་སམ། །
ལྕགས་བསྲེགས་ཐོ་ལུམ་ཟ་བ་ཕོད་ལགས་སམ། །
གཞན་ནོར་ལྕགས་བསྲེགས་ཡིན་པ་མ་ཤེས་སམ། །
ཕྱི་མ་རང་ལུས་འཚིག་པར་མི་སྐྲག་གམ། །
ཉམ་ཆུང་རང་མགོ་འདོན་ན་མི་དགའ་འམ། །
བསམ་བློ་ལེགས་པོ་ཞིག་ཐོང་དང་དཔོན་དགའ་ཚར་སློག་ཅན། །
བསམ་བློ་ལེགས་པོ་ཞིག་ཐོང་དང་དམྱལ་བའི་བུད་ཤིང་དག །
ཉེས་མེད་རི་དྭགས་གསོད་པའི་རྔོན་པ་ཚོ། །
ཚེ་འདི་ཡུད་ཙམ་ཡིན་པ་མ་ཤེས་སམ། །
ཕ་མ་གསོན་བསད་བྱེད་པ་ཡོད་ལགས་སམ། །
འགྲོ་ཀུན་ཕ་མ་ཡིན་པ་མ་ཤེས་སམ། །
བསྡུས་འཇོམས་རི་བོས་བཙིར་ན་མི་སྐྲག་གམ། །
བྱང་སེམས་རྒྱུད་ལ་བསྟེན་ན་མི་ལེགས་སམ། །
བདག་འཛིན་རི་དྭགས་གསད་ན་མི་དགའ་འམ། །
t



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བསམ་བློ་ལེགས་པོ་ཞིག་ཐོང་དང་ལས་ངན་རྔོན་པ་ཚོ། །
བསམ་བློ་ལེགས་པོ་ཞིག་ཐོང་དང་ཅོལ་ཆུང་སྙིང་མེད་པོ། །
ངུར་སྨྲིག་རྒྱན་གྱིས་མཛེས་པའི་བཙུན་པ་ཚོ། །
སྐུ་ཚེ་ཚོང་ལ་དྲིལ་བས་སྣང་བ་མཐོ། །
དད་ཟས་བག་མེད་ཟོས་པས་ལང་ཚོ་རྒྱས། །
ཆང་དང་བུད་མེད་བསྟེན་ཚེ་སྣང་བ་འུར། །
འཆི་བདག་དྲུང་ན་སླེབས་པ་མ་ཤེས་སམ། །
རང་མགོ་ཆོས་ཀྱིས་འདོན་ན་མི་ལེགས་སམ། །
ཚོང་གིས་སྡོམ་ཀུན་ཞིག་པ་མ་ཤེས་སམ། །
བསམ་བློ་ལེགས་པོ་ཞིག་ཐོང་དང་སྟོན་པའི་རྗེས་འཇུག་ཚོ། །
བློ་སྐྱེད་གཤའ་མ་ཞིག་ཐོང་དང་དད་པའི་ཞིང་ས་ཚོ། །
གསེར་ཞྭ་རྟ་ལྷམ་ལྡན་པའི་བླ་ཆེན་ཚོ། །
ཀུན་གྱིས་བཀུར་ཞིང་མཆོད་པས་སྣང་བ་མཐོ། །
དཀོར་ཟས་དུག་ཆུས་སྐུ་ལུས་རྒྱས་ལགས་ཏེ། །
ཕྱི་མར་རང་ལུས་ཚབ་ཚེ་མི་འགྱོད་དམ། །
དུག་ཆུ་ཁོལ་མ་འཐུང་བ་ཕོད་ལགས་སམ། །
དཀོར་ཟས་དུག་ཆུ་ཡིན་པ་མ་ཤེས་སམ། །
ལྐོག་ཏུ་རང་སེམས་འདུལ་ན་མི་དགའ་འམ། །
བསམ་བློ་ལེགས་པོ་ཞིག་ཐོང་དང་ཀུན་གྱི་བླ་མ་ཚོ། །
བློ་སྐྱེད་གཤའ་མ་ཞིག་ཐོང་དང་དགེ་བའི་བཤེས་གཉེན་ཚོ། །



དཔལ་ས་སྐྱའི་རིག་མཛོད།
རི་ཁྲོད་དབེན་པར་སྒོམ་པའི་རྣལ་འབྱོར་པ། །
བག་མེད་གཅེར་ཉལ་བྱེད་པས་སྣང་བ་བདེ། །
འཆི་བདག་བདུད་པོ་འོང་བ་མ་ཤེས་སམ། །
རྩེ་གཅིག་བསམ་གཏན་བསྒོམ་པ་མི་དྲག་གམ། །
བསམ་བློ་ལེགས་པོ་ཞིག་ཐོང་དང་རྣལ་འབྱོར་བྱ་བྲལ་བ། །
བློ་སྐྱེད་གཤའ་མ་ཞིག་ཐོང་དང་དྲིན་ཆེན་བླ་མའི་སྲས། །
ཀྱེ་མ། རང་ཉིད་འདུ་ཤེས་གསུམ་གྱི་ཁོལ་པོ་རུ་གྱུར་པས། །
གཞན་ལ་གདམས་མི་འོས་ཀྱང་ངེས་འབྱུང་གིས་བསྐུལ་ནས། །
གང་ཤར་རྟོག་པ་ཡི་གེའི་གཟུགས་བརྙན་དུ་བགྱིས་པའི། །
དགེ་བས་འགྲོ་ཀུན་སངས་རྒྱས་གོ་འཕང་ལ་སྦྱོར་ཤོག །
སླར་སྨྲས་པ། དགོང་མོའི་གྲིབ་སོ་འདི་དང་། །
འཆི་བདག་གཤིན་རྗེ་འདི་གཉིས། །
སྐད་ཅིག་ཡུད་ཙམ་སོང་ཡང་། །
ཚུར་ཚུར་སླེབ་པ་ཡིན་འདུག །
ད་ནི་འཆི་བའི་མུན་པ། །
མྱུར་དུ་རུབ་རན་འདྲ་ན། །
མུན་ནག་འདི་ལ་ཕན་པའི། །
སྒྲོན་མེ་གྲབས་གཤོམ་རིན་བྱུང་། །
ལ་ཁའི་ཉི་མ་འདི་དང་། །
སྐྱེས་བུའི་ཚེ་ལོ་འདི་གཉིས། །
E
E



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྒྱུ་
སྐད་ཅིག་ཡུད་ཙམ་སོང་ཡང་། །
ཕར་ཕར་འགྲོ་བ་ཡིན་འདུག །
ད་ནི་སྐྱེ་བའི་ལ་མོ། །
མྱུར་དུ་བརྒལ་རན་འདྲ་ན། །
ད་ལྟ་རང་དབང་ཡོད་ཚེ། །
དམ་ཆོས་རྒྱགས་ཕྱེ་སྒྲུབ་རན། །
ཞེས་ཀྱང་བསྐུལ་ལོ། །
འདི་སྐབས་ཤིག་སློབ་མ་ཉི་ཤུ་རྩ་ལྔ་ལ་ཀྱེ་རྡོར་གྱི་རྒྱུ་དབང་ཞིག་བསྐུར་ནས། ཚོགས་ཀྱི་



དཔལ་ས་སྐྱའི་རིག་མཛོད།
།
E
འཁོར་ལོ་བསྐོར་བའི་ཚེ། གསུང་ངག་རིན་པོ་ཆེའི་སྙིང་པོ་གར་གླུ་མཁའ་འགྲོ་ངང་པ་འདུ་བའི་
པད་རྫིང་ཞེས་བྱ་བ་འདི་བླངས་སོ།
ཨ་ལ་ལ་ཧོ། འདི་འདྲའི་བདེ་བ་ནི་ཆེན་པོ། །
ཟག་མེད་དགའ་བདེའི་ཆང་གི་ལུས་སེམས་ནི་མྱོས་ཤིང༌། །
འདུ་འབྲལ་མེད་པའི་ཉམས་མྱོང་བཟོད་མེད་དུ་འབར་བས། །
ཚོར་བ་ཐམས་ཅད་བདེ་བའི་ཡོ་ལང་དུ་ཤར་སོང་། །
དེ་ཚེ་ལིང་ལིང་གར་གྱི་རོལ་སྟབས་དང་སྦྲགས་ཏེ། །
སྐྱིད་པའི་གླུ་བྲོ་འཁྲབ་སྙིང་འདོད་པ་ཞིག་བྱུང་ངོ༌། །
ཨ་ལ་ལ་ཧོ། སྣང་སྲིད་བདེ་ཆེན་དུ་རོལ་པའི། །
དག་པ་ཉམས་ཀྱི་འཆར་སྒོ་འོད་གསལ་གྱི་རོལ་གར། །
འཇའ་འོད་ཐིག་ལེ་འཁྱིལ་བའི་ཚོགས་གྲལ་གྱི་དབུས་སུ། །
བཞུགས་པའི་དྲིན་ཆེན་བླ་མ་རྣལ་འབྱོར་གྱི་དབང་ཕྱུག །
དག་པ་དཔའ་བོ་མཁའ་འགྲོའི་གླུ་བྲོ་ལ་གཟིགས་དང་། །
དེ་རིང་འདི་ན་འདུས་པའི་མཚར་སྡུག་གི་ཕོ་མོ། །
ང་ཚོ་ཐབས་ཤེས་འདུ་བའི་བདེ་ཆེན་གྱིས་མྱོས་པས། །
མཛེས་པའི་གར་དང་སྙན་པའི་གླུ་དབྱངས་དང་རོལ་མོས། །
སྐྱེ་མཆེད་སེམས་དཔའ་སེམས་མའི་ལྷ་ཚོགས་རྣམས་མཆོད་ན། །
མ་ལུས་རྒྱལ་བ་རྣམས་ཀྱང་གཟིགས་མོ་ལ་ཕེབས་ཤིག །
ཨ་ལ་ལ་ཧོ། དལ་བརྒྱད་འབྱོར་བཅུའི་ཐང་ཆེན་གྱི་སྟེང་ན། །
ཚད་མ་བཞི་ལྡན་མཚར་སྡུག་གི་ཕོ་མོས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
h
སྙན་བརྒྱུད་བཞི་ཡི་སྐྱིད་བྲོ་ཞིག་འཁྲབ་པས། །
གསང་ཆེན་སློབ་བཤད་སྐྱོ་གྲོགས་དང་སྦྲགས་ནས། །
ཚེ་གཅིག་སངས་རྒྱས་ཤུལ་ལམ་ལ་ཆས་འགྲོ། །
ཨ་ལ་ལ་ཧོ། སྐལ་ལྡན་སློབ་མའི་དཀྱིལ་འཁོར་བཞིའི་གྲོང་ཁྱེར། །
གདན་གསུམ་ཚང་བའི་མཚར་སྡུག་གི་ཕོ་མོས། །
སྨིན་བྱེད་དབང་བཞིའི་སྐྱིད་བྲོ་ཞིག་འཁྲབ་པས། །
འགྲོས་བཞི་ཐིམ་པའི་གསེང་ལམ་ལ་བརྟེན་ནས། །
འབྲས་བུ་སྐུ་བཞིའི་དགའ་ཚལ་དུ་ཆས་འགྲོ། །
ཨ་ལ་ལ་ཧོ། རྡོ་རྗེ་ཐེག་པའི་དགའ་ཚལ་གྱི་དབུས་ན། །
དམ་ཚིག་ལྡན་པའི་མཚར་སྡུག་གི་ཕོ་མོས། །
བསྲུང་ཚུལ་བཞི་ཡི་སྐྱིད་བྲོ་ཞིག་འཁྲབ་པས། །
རིག་འཛིན་བཞི་ཡི་གསེང་ལམ་ལ་བརྟེན་ནས། །
མི་སློབ་ཟུང་འཇུག་རྒྱལ་ས་ལ་ཆས་འགྲོ། །
ཨ་ལ་ལ་ཧོ། བསགས་སྦྱང་གཉིས་ཀྱི་ཕོ་བྲང་གི་དབུས་སུ། །
སྐལ་ལྡན་ལས་ཅན་མཚར་སྡུག་གི་ཕོ་མོས། །
མོས་གུས་ཕྱག་ཆེན་སྐྱིད་བྲོ་ཞིག་འཁྲབ་པས། །
སེམས་ཉིད་གཉུག་མའི་གསེང་ལམ་ལ་བརྟེན་ནས། །
རྡོ་རྗེའི་ཡེ་ཤེས་སྙིང་དབུས་སུ་ཕེབས་སོ། །
ཨ་ལ་ལ་ཧོ། འཁོར་འདས་ཟུང་གི་ས་མཚམས་ཀྱི་ཐང་ཆེན། །
རིག་པ་ཡེ་ཤེས་མཚར་སྡུག་གི་ཕོ་མོས། །
༧



དཔལ་ས་སྐྱའི་རིག་མཛོད།
Jmer
གསལ་སྟོང་ཟུང་འཇུག་སྐྱིད་བྲོ་ཞིག་འཁྲབ་པས། །
འཁོར་འདས་དབྱེར་མེད་ཆང་རྒོད་ཀྱིས་མྱོས་སོ། །
ཅིར་སྣང་ཆོས་སྐུའི་རྩེད་མོ་ཞིག་བརྩེར་འགྲོ། །
ཨ་ལ་ལ་ཧོ། རྡོ་རྗེ་ཕུང་པོའི་དགའ་ཚལ་གྱི་དབུས་ན། །
གསང་ཆེན་བསྐྱེད་རིམ་མཚར་སྡུག་གི་ཕོ་མོས། །
ཟབ་གསལ་དབྱེར་མེད་སྐྱིད་བྲོ་ཞིག་འཁྲབ་པས། །
སྣང་སྲིད་ལྷ་དང་ལྷ་མོ་རུ་འཆར་བཞིན། །
འབྲས་བུ་སྤྲུལ་སྐུའི་དགའ་ཚལ་ལ་ཆས་འགྲོ། །
ཨ་ལ་ལ་ཧོ། ཨ་ཝ་དྷུ་ཏིའི་དགའ་ཚལ་གྱི་དབུས་སུ། །
ཨ་ཧཾ་སྦར་བཞུ་མཚར་སྡུག་གི་ཕོ་མོས། །
འབར་འཛག་དགའ་བཞིའི་སྐྱིད་བྲོ་ཞིག་འཁྲབ་པས། །
རང་བྱུང་ཡེ་ཤེས་གསེང་ལམ་ལ་བརྟེན་ནས། །
ངེས་པ་ལྔ་ལྡན་འོག་མིན་དུ་ཆས་འགྲོ། །
ཨ་ལ་ལ་ཧོ། རྡོ་རྗེ་པདྨའི་དགའ་ཚལ་གྱི་དབུས་སུ། །
དཀར་དམར་ཐིག་ལེའི་མཚར་སྡུག་གི་ཕོ་མོས།
དབབ་བཟུང་ལྡོག་འགྲེམས་སྐྱིད་བྲོ་ཞིག་འཁྲབ་པས། །
བདེ་སྟོང་དགའ་བཞིའི་གསེང་ལམ་ལ་བརྟེན་ནས། །
འབྲས་བུ་ཆོས་སྐུའི་དགའ་ཚལ་ལ་ཆས་འགྲོ། །
ཨ་ལ་ལ་ཧོ། འོད་གསལ་དབུ་མའི་དགའ་ཚལ་གྱི་དབུས་སུ། །
གཟུང་འཛིན་རྦ་རླབས་མཚར་སྡུག་གི་ཕོ་མོས། །
།
E



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
E
རྣམ་ཐར་སྒོ་གསུམ་སྐྱིད་བྲོ་ཞིག་འཁྲབ་པས། །
བདེ་སྟོང་མཆོག་གི་གསེང་ལམ་ལ་བརྟེན་ནས། །
ངོ་བོ་ཉིད་སྐུའི་དགའ་ཚལ་ལ་ཆས་འགྲོ། །
ཨ་ལ་ལ་ཧོ། དེ་རིང་བཀྲ་ཤིས་ཚོགས་གྲལ་གྱི་དབུས་ན། །
བརྟུལ་ཞུགས་སྤྱོད་པའི་རྣལ་འབྱོར་གྱི་ཕོ་མོ། །
ཐབས་ཤེས་འདུས་པའི་དགའ་བདེ་ཡིས་མྱོས་ཏེ། །
ཉེ་རྒྱུ་སྤྱོད་པའི་སྐྱིད་བྲོ་ཞིག་འཁྲབ་པས། །
གྲུབ་མཐའ་བཞི་ཡི་གསེང་ལམ་ལ་བརྟེན་ནས། །
བཅུ་གསུམ་རྡོ་རྗེའི་རྒྱལ་ས་ལ་ཆས་འགྲོ། །
ཨ་ལ་ལ་ཧོ། ཞེས་ཀྱང་བླངས་སོ། །
ur
1



ར་ནི
༨
དྲུག །རྗེ་བླ་མའི་སྲས་ཀྱི་ཐུ་བོར་དབུགས་དབྱུང་ཞིང་རིས་མེད་བཤད་སྒྲུབ་ལས་
གསུམ་གྱི་འཁོར་ལོ་བར་མེད་དུ་བསྐོར་བའི་ཚུལ།
རང་ལོ་ཉེར་བརྒྱད་མེ་ཁྱི་ལོར་བྲག་རྫོང་མའི་བསྙེན་ཚད་ཅིག་བསྐྱལ། འདུས་པ་འགའ་ལ་
སྤྱོད་འཇུག་ཚར་གཅིག་ཀྱང་བཤད། སླར་རྫོང་གསར་དུ་རིན་པོ་ཆེའི་སྐུ་མདུན་དུ་ཕྱིན་པས་
སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་རིང་ལུགས་ཕྱོགས་གཅིག་ཏུ་བསྡུས་པ་གདམས་ངག་རིན་པོ་



རྒྱུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཆེའི་མཛོད་པོད་བཅུའི་ནང་བཞུགས་པའི་དབང་བྱིན་རླབས་རྗེས་གནང་ཁྲིད་མན་ངག་དང་བཅས་
པ་ཟླ་བ་གསུམ་གྱི་བར་གནང་བ་རྣམས་ཐོབ། འདུས་པའི་གཙོ་བོར་ཀཿཐོག་སི་ཏུ། ཞེ་ཆེན་རྒྱལ་
ཚབ་སོགས་སུམ་བརྒྱ་ཙམ་བྱུང༌། དེ་དུས་འབྲི་གཡག་བཞི། གསེར་ཞོ་གསུམ་སོགས་ཕུལ།
གདམས་མཛོད་དཔེ་ཆ་བླུ་རྒྱུའི་ཁས་ལེན་ཞུས་པ་ཚུར་ལམ་བླུས། གཞན་ཡང་དེ་སྐབས་རིན་པོ་
་མདུན་ནས་དཀོན་མཆོག་ལྷུན་གྲུབ་ཀྱི་སྣང་རྒྱུད་དང་། ངག་ཆོས་ཀྱི་སྣང་རྒྱུད། ཆག་མེད་
རྣམ་བཞིའི་དབང་བྱིན་རླབས་སོགས་ཚོགས་བཤད་རྒྱས་པ་ཞིག་ཀྱང་ཐོབ། དེ་དུས་ཁམས་བྱེའི་
མཁན་ཐོག་མདོ་སྲིབ་ཐུབ་བསྟན་ལས་བླ་མ་ལྔ་བཅུ་པའི་འགྲེལ་པ་ཚར་ཆེན་གྱི་མཛད་པའི་སྟེང་
ནས་བཤད་ཁྲིད་རྒྱས་པར་ཐོབ། རྗེ་བླ་མ་དམ་པ་ཆོས་འཕེལ་རབ་རྒྱས་ལས་མཁའ་སྤྱོད་མའི་
བྱིན་རླབས་ཚར་ལུགས་ཐུན་མོང་མ་ཡིན་པ་དང་། ཁྲིད་ཁྱབ་བདག་བླ་མའི་ཞལ་ལུང་གི་སྟེང་ནས་
དང༑ རྩ་དབུ་མ། ཆོས་ཉིད་དངོས་བསྟན། སྔགས་བཏུས་བྱིན་རླབས་བཅས་ཐོབ། རིན་པོ་ཆེའི་
མདུན་ལྟ་བ་འཁོར་འདས་དབྱེར་མེད་སེམས་ཀྱི་ངོ་བོ་སོགས་ཀྱི་གོ་ཚུལ་ཞུས་པས་ཁྱོད་ལ་དེ་རྣམས་



དཔལ་ས་སྐྱའི་རིག་མཛོད།
ག་ནས་བྱུང་གསུངས། བདག་ལ་ཡོན་ཏན་ཅུང་ཟད་ཡོད་པ་ཐམས་ཅད་རྗེ་བླ་མ་རང་གི་ཐུགས་
རྗེ་ལས་བྱུང་ཞུས་པས། ཧ་ཧ་དེ་ཡིན་ཐང་གསུངས། གཞན་ཡང་རྨི་ལམ་འོད་གསལ་ཟིན་ཚུལ་
དང་༑ སྤྲུལ་བསྒྱུར་སོགས་ཀྱི་སྐབས་རྫོང་གསར་དུ་རིན་པོ་ཆེ་མཇལ་བར་ཕྱིན་ཚུལ་སོགས་ཞུས་
པས༑ འོ་དེ་རྣམས་ཁྱེད་ལ་ལྟ་བ་ཅུང་ཟད་ཡོད་པའི་རྟགས་ཡིན། ལྟ་བ་མེད་ན་ཇི་ལྟར་བཟང་ཡང་
རུལ་བ་ཡིན། ཁྱོད་སྤྲུལ་བསྒྱུར་སྐབས་རྫོང་གསར་དུ་ཕྱིན་ན་ངེད་ཀྱི་ཅི་བྱེད་ཅིང་འདུག་གསུངས་
པར༑ རེས་འགའ་རྡོ་རྗེ་འཇིགས་བྱེད་དང་རེས་འགའ་རྡོ་རྗེ་གཞོན་ནུ་སོགས་ཀྱི་སྐུར་བཞེངས་
ནས་དབང་དང་བྱིན་རླབས་གནང་བ་སོགས་འདི་དང་འདི་ལྟ་བུ་བྱུང་ཞུས་པས་ཐུགས་མཉེས་མཉེས་
མཛད་དེ་ཁྱོད་ངའི་སློབ་མ་རྩ་བ་ཆེ་ཤོས་ཡིན་པས་རྒྱུད་སྡེ་ཀུན་བཏུས་ཤིག་ཀྱང་ཞུས་ལ། རྒྱ་སྟོན་
བདེ་མཆོག་དང་སྙན་བརྒྱུད་ཕུར་པ་ལ་ཉམས་ལེན་མཛོད་གསུངས། སྐབས་འདི་རྣམས་ལ་རྫོང་
གསར་དུ་རིན་པོ་ཆེའི་མདུན་ན་ཡོད་དུས། ངའི་བླ་མ་འདི་སངས་རྒྱས་དངོས་ཡིན། བླ་མའི་སྐུ་
a
བཞིའི་སྟོན་དུས་རྫོང་
དུ་བ་ལོག་དང་ཀྱི་ཉམས་
/u'དག་ཀྱི་རྟོགས་
ཡུལ་ཁུ་ཚུལ།།
བཀའ་ཆོས་གནང་བའི་སྐབས་བར་
འཁོར་དང་གཟིམས་ཁང་སོགས་ཀྱང་བླ་མ་རང་གི་ཡེ་ཤེས་ཀྱི་སྣང་བརྙན་ཡིན་སྙམ་པའི་སྣང་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
(/ཀྱིལ་
རིག་ཟང་ཐལ་ལྟ་བུའི་ཉམས་ཤར། ཡང་དེ་སྐབས་སི་ཏུ་ལ་སོགས་པའི་བུ་ཆེན་རྣམས་ཀྱིས་བཟང་
ལ་མང་བའི་ཟང་ཟིང་གི་དངོས་པོ་རྒྱ་ཆེན་པོས་རྗེ་བླ་མར་མཆོད་པ་སོགས་ཀྱིས་རྐྱེན་བྱས་ནས་
ང་རང་གི་བསམ་བློ་ལ་དམ་པའི་སྐྱེས་བུ་འདི་རྣམས་ཀྱིས་ནི་འདི་ལྟ་བུའི་སྒོ་ནས་བླ་མ་མཉེས་པར་
བྱས༑ ང་ལ་ནི་བླ་མ་མཉེས་བྱེད་ཀྱི་རྒྱུ་གང་ཡང་མེད་པས་ལུས་འདི་དུམ་བུར་གཏུབ་ནས་མཆོད་
དམ་སྙམ་པའི་བཟོད་གླག་མེད་པའི་མོས་གུས་ཀྱིས་ལུས་སེམས་ཚུགས་མི་ཐུབ་པའི་ཉམས་ཤར།
མིག་ནས་མཆི་མ་བསྲན་དུ་མེད་པ་འབབ་པ་དེ་འདྲ་ལན་མང་དུ་བྱུང་བའི་ཚེ། རྗེ་བླ་མའི་གཟིམས་
ཁང་ལ་མགོ་གཏུགས་ནས་མཆི་མ་འབབ་བཞིན་འདི་སྐད་ཀྱང་སྨྲས་སོ། །
h
ཨ་ཧོ། རྗེ་བླ་མའི་བྱིན་རླབས་ལུས་ལ་ཞུགས། །
ལུས་ལྷ་སྐུར་འཆར་བར་བྱིན་གྱིས་རློབས། །
བླ་མའི་བྱིན་རླབས་ངག་ལ་ཞུགས། །
ངག་སྔགས་སུ་འཆར་བར་བྱིན་གྱིས་རློབས། །
བླ་མའི་བྱིན་རླབས་སེམས་ལ་ཞུགས། །
སེམས་ཆོས་སྐུར་རྟོགས་པར་བྱིན་གྱིས་རློབས། །
བླ་མའི་བྱིན་རླབས་སྣང་བར་ཞུགས། །
སྣང་བ་ཡེ་ཤེས་སུ་འཆར་བར་བྱིན་གྱིས་རློབས། །



དཔལ་ས་སྐྱའི་རིག་མཛོད།
h)
འདི་ན་བླ་མ་སངས་རྒྱས་ལ། །
སར་གནས་ཡེ་ཤེས་སྒྱུ་མའི་འཕྲུལ། །
སི་ཏུ་རབ་འབྱམས་ལ་སོགས་པ། །
དམ་པའི་སྐྱེས་ཆེན་རྣམས་ཀྱིས་ནི། །
མཉེས་པ་གསུམ་གྱིས་ཞབས་ཏོག་བསྒྲུབས། །
བརྒྱ་འབུལ་སྟོང་འབུལ་གྱིས་མཉེས་པར་བྱས། །
སྤྲང་པོ་ང་ལ་ནི་འབུལ་རྒྱུ་མེད། །
བསམ་བཞིན་སྐྱོ་བ་འཕེལ་བ་ཞིག་བྱུང༌། །
འཁྲུལ་ཞིག་རྣལ་འབྱོར་དབང་ཕྱུག་ཆེ། །
རྗེ་བླ་མ་ཆོས་འཕེལ་རབ་རྒྱས་སོགས། །
ཉམས་རྟོགས་ལྡན་པའི་སྒོམ་ཆེན་ཚོས། །
ཉམས་རྟོགས་པའི་བརྒྱ་འབུལ་སྟོང་འབུལ་བྱས། །
སྙིང་མེད་ང་ལ་ནི་ཉམས་རྟོགས་མེད། །
དེས་ཀྱང་སྐྱོ་བ་འཕེལ་བ་ཞིག་བྱུང་། །
གནས་ལྔ་རིག་པའི་པཎྜི་ཏ། །
མཁན་ཆེན་ཐུབ་བསྟན་རྒྱལ་མཚན་སོགས། །
ཆོས་སྤྱན་ཡངས་པའི་མཁས་རྣམས་ཀྱིས། །
འཆད་རྩོད་རྩོམ་པས་མཉེས་པར་བྱེད། །
ཐོས་ཆུང་ང་ལ་ནི་ཡོན་ཏན་མེད། །
དེས་ཀྱང་སྐྱོ་བ་འཕེལ་བ་ཞིག་བྱུང་། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མོས་གུས་ཉག་གཅིག་ལམ་བྱེད་པའི། །
ནང་ཆེན་མཆོག་ལྡན་ལ་སོགས་ནི། །
ལུས་སྲོག་ལྟོས་མེད་ཀྱིས་ཞབས་ཏོག་བསྒྲུབས། །
ལས་ངན་ངས་ཞབས་ཏོག་ཀྱང་མ་འགྲུབ། །
དེས་ཀྱང་སྐྱོ་བ་འཕེལ་བ་ཞིག་བྱུང་། །
ང་བླ་མ་དྲན་པས་བཟོད་གླགས་མེད། །
ལུས་བ་སྤུ་གཡོ་ཞིང་མཆི་མ་འཁྲུག །
ངག་ཅ་ཅོའི་གདུང་དབྱངས་དབང་མེད་ཤོར། །
སེམས་ཟ་ཟི་རྒྱུན་ཆད་མེད་པར་འུར། །
ལུས་ལོངས་སྤྱོད་དུས་གསུམ་དགེ་ཚོགས་ཀུན། །
རྗེ་བླ་མ་མཉེས་པའི་འཁོར་དུ་འབུལ། །
དུས་རྟག་ཏུ་ཞབས་དྲུང་སྐྱེ་བར་ཤོག །
ཅེས་སོ། །དེ་ནས་ཡུལ་དུ་ལོག་སྐབས་རྗེ་བླ་མ་ཉིད་སྐུ་མཉེས་པའི་བརྩེ་སྐྱོང་། གསུང་མཉེས་
པའི་དབུགས་དབྱུང་
། ཐུགས་མཉེས་པའི་རིག་གཏད་བཅས་ཞལ་གདམས་དབུགས་དབྱུང་རྒྱས་
པར་ཐོབ། ཧག་མདའ་ཟེར་བའི་བླ་མའི་གཟིམས་སྐྱིལ་མཐོང་ས་དེ་ནས་འབྲལ་མི་ཕོད་པ་ལྟ་བུའི་
གདུང་ཤུགས་དྲག་པོས་མཆིལ་མ་འབབ་བཞིན་གསོལ་བ་བཏབ་པ་ནི།



དཔལ་ས་སྐྱའི་རིག་མཛོད།
རྒྱུ
རྗེ་མ་རིག་མུན་སེལ་ནི་འདི་ན་བཞུགས། །
སྤྲང་སྙིང་མུན་འཐིབ་བཞིན་རང་ཡུལ་ལོག །
འདུན་མ་ནི་བླ་མའི་ཕྱོགས་ལ་ཤོར། །
ཡེ་ཤེས་སྣང་བ་མ་འདྲེས་བར། །
དངོས་ཉམས་རྨི་ལམ་སྣང་ཆ་ལ། །
ཆོས་ཀྱི་སྒྲོན་མེ་སྤར་དུ་གསོལ། །
སྙིང་གི་མུན་པ་བསལ་དུ་གསོལ། །
རྗེ་དབྱར་གྱི་དཔལ་མོ་ནི་ཤུལ་དུ་ལུས། །
སྤྲང་མོན་བྱ་ཁུ་བྱུག་ནི་རང་ཡུལ་ལྡོག །
འདུན་མ་ནི་དབྱར་གྱི་རྒྱལ་མོ་ལ་ཤོར། །
རྗེ་དུས་གསུམ་སངས་རྒྱས་ནི་འདི་ན་བཞུགས། །
ང་ལུས་ནི་རང་ཡུལ་ལྡོག་ལགས་ཀྱང་། །
སེམས་ནི་རྗེ་ཡི་དྲུང་དུ་འཁོར། །
གོམ་པ་ནི་ཕ་ཡུལ་ཕྱོགས་ལ་བོར། །
འདུན་མ་ནི་བླ་མའི་ཕྱོགས་སུ་ཤོར། །
རྗེ་རྫོགས་པའི་སངས་རྒྱས་སྐུ་དྲིན་ཅན། །
ཐུགས་ཡིད་གཅིག་ཏུ་མ་འདྲེས་བར། །
ཐུགས་རྗེ་ནུས་པའི་དབང་བསྐུར་ཞུ། །
རྟེན་འབྲེལ་ཟབ་མོའི་བྱིན་རླབས་ཞུ། །
འབྲལ་མི་ཕོད་པའི་བརྩེ་གདུང་ཞུ། །



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུས་འདི་ནས་བྱང་ཆུབ་མ་ཐོབ་བར། །
རྗེ་བླ་མ་དང་འབྲལ་བ་མེད་པར་ཤོག །
ཅེས་ཀྱང་སྨྲས་སོ། །རང་ཡུལ་དུ་སླེབས་ནས་རྗེ་བླ་མའི་བཀའ་བཞིན་ཁྲི་ཚོ་དགོན་པའི་དབྱར་
གནས་མཁན་པོ་བྱས། དབྱར་ཆོས་ལ་སྣང་གསུམ་ཞིག་འཆད། དེ་མཚམས་སྒྲུབ་ཁང་གསར་
བཞེངས་སོགས་བྱ་བྱེད་མང་པོའི་ཟིང་ལོང་བའི་ཚེ་རང་གི་སྤྱོད་ཚུལ་ལ་ཡིད་དབྱུང་བའི་སྐྱོ་གླུ་འདི་
བླངས་སོ། །
་
ཨ་ཧོ། རང་སྣང་རྣམ་དག་གི་འོག་མིན་ན། །
མགོན་རྡོ་རྗེ་འཆང་དང་དབྱེར་མེད་པའི། །
ཕ་དྲིན་ཆེན་རྩ་བའི་བླ་མ་ལ། །
བློ་ཐེ་ཚོམ་མེད་པར་གསོལ་བ་འདེབས། །
དུས་རྒྱུན་ཆད་མེད་པར་ཐུགས་རྗེས་གཟིགས། །
སྤྲང་ཆོས་བརྒྱད་བྲལ་བར་བྱིན་གྱིས་རློབས། །
ང་དེ་སྔའི་བསམ་བློ་འཁྲུལ་ནས་འདུག །
དལ་འབྱོར་རྡོ་རྗེའི་ལུས་བཟང་འདི། །
དོན་གལ་ཆུང་གི་ལས་ལ་ཡེངས་ཡེངས་ནས། །
དགྲ་འཆི་བདག་གིས་སྤར་ཟིན་བྱེད་ལ་ཁད། །
2233
༢



དཔལ་ས་སྐྱའི་རིག་མཛོད།
རང་ལུས་རྒྱལ་བའི་དཀྱིལ་འཁོར་འདི། །
འཇིག་རྟེན་གྱི་ལས་ལ་བཀོལ་བཀོལ་ནས། །
ཡི་དམ་གྱི་གསལ་སྣང་བརྗེད་ལ་ཁད། །
གྲག་སྟོང་སྔགས་ཀྱི་བཟླས་བརྗོད་འདི། །
གྲེ་མོའི་གཏམ་ལ་ཡེངས་ཡེངས་ནས། །
དམ་བཅས་པའི་བཟླས་བརྗོད་ཆག་ལ་ཁད། །
སེམས་ཉིད་ཡིད་བཞིན་ནོར་བུ་འདི། །
ཆོས་བརྒྱད་ཀྱི་རླུང་ལ་བསྐུར་བསྐུར་ནས། །
གཞི་ཆོས་སྐུའི་རྒྱལ་སྲིད་གཏོར་ལ་ཁད། །
འཁོར་འདས་དབྱེར་མེད་ཀྱི་ལྟ་བ་འདི། །
ཕྱོགས་འཛིན་གྱི་སྒྲོག་གིས་བཅིངས་བཅིངས་ནས། །
མཉམ་ཉིད་ཀྱི་དོན་དང་བྲལ་ལ་ཁད། །
སྒོམ་པ་ཉིན་མཚན་ཁ་སྦྱོར་འདི། །
དོན་མེད་ཀྱི་བསམ་བློས་གཏོར་གཏོར་ནས། །
འཇིག་རྟེན་ཐ་མལ་དུ་ལོག་ལ་ཁད། །
ཤུགས་འབྱུང་འགག་མེད་ཀྱི་སྤྱོད་པ་འདི། །
བླང་དོར་དང་འདོར་ལེན་བྱས་བྱས་ནས། །
ཚུལ་འཆོས་དང་ཐོ་ཅོར་ཤོར་ལ་ཁད། །
ཟས་ཅི་ཟ་བདུད་རྩིའི་འཚོ་བ་ལ། །
ཞིམ་བཙོག་གི་གདམས་ཀ་བྱས་བྱས་ནས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དཀོར་ལྡོམ་བུ་བ་ཞིག་འགྱུར་ལ་ཁད། །
འདོ་མེད་ཅོལ་ཆུང་གི་རང་སེམས་འདི།
མི་གཙང་བའི་གཟེབ་ལ་ཞེན་ཞེན་ནས། །
ཚེ་གཅིག་བསྲུངས་པའི་སྡོམ་པ་འདི། །
ཡུད་ཙམ་འཁྲིག་བདེ་དང་བརྗེ་ལ་ཁད། །
ཐ་སྙད་ཀྱི་གཞུང་ལུགས་མང་པོ་ལ། །
ཐོབ་ཐོབ་དང་ཤེས་ཤེས་བྱས་བྱས་ནས། །
སྙན་བརྒྱུད་ཡི་གེ་མེད་པ་འདི། །
ཡིག་ནག་གི་དཔེ་ཆར་རེ་ལ་ཁད། །
གྲུབ་མཐའ་མང་པོའི་བཞེད་སྲོལ་ལ། །
ལྟ་རྟོག་དང་དགག་སྒྲུབ་བྱས་བྱས་ནས། །
དམར་ཁྲིད་ལག་ལེན་མངོན་སུམ་འདི།
རྟོག་གེའི་བཤད་པར་རེ་ལ་ཁད། །
རྙེད་པ་དང་བཀུར་སྟི་གྲགས་པ་ལ། །
ཡིད་དུང་དུང་གི་རེ་སྨོན་བྱས་བྱས་ནས། །
གདམས་ངག་མཁའ་འགྲོའི་སྙན་བརྒྱུད་འདི། །
སྒྱུ་མའི་ནོར་དང་བརྗེ་ལ་ཁད། །
ཉོན་མོངས་དུག་ལྔའི་མལ་ས་རུ། །
གཏི་མུག་རོ་ཉལ་བྱས་བྱས་ནས། །
འོད་གསལ་གྱི་སྒྲོན་མེ་ཡལ་ལ་ཁད། །
།



དཔལ་ས་སྐྱའི་རིག་མཛོད།
༧
དར་གོས་དང་ཚར་ཕྲུག་འབོལ་གདན་སོགས། །
བདེ་འཇམ་གྱི་རེག་བྱ་ལ་སྤྱད་སྤྱད་ནས། །
གཏུམ་མོའི་བདེ་དྲོད་ཡལ་ལ་ཁད། །
སྣང་བ་སྒྱུ་མ་ལྟ་བུ་ལ། །
བདེན་འཛིན་ཞགས་པས་བཅིངས་བཅིངས་ནས། །
ཁམས་གསུམ་གྱི་བཙོན་རར་ཚུད་ལ་ཁད། །
འཁོར་དང་མངའ་ཐང་སྒྲུབ་སླད་དུ། །
མི་དགེ་ལ་ཚམ་ཚོམ་ཞུགས་ཞུགས་ནས། །
ངན་སོང་གི་གཡང་སར་ལྷུང་ལ་ཁད། །
འཇིག་རྟེན་འཁོར་བའི་བྱ་གཞག་ལ། །
ཟིན་མེད་ཀྱི་སོ་ནམ་བྱས་བྱས་ནས། །
མགོ་སྐྱེས་དཀར་པོར་འགྱུར་ལ་ཁད། །
མི་གཙང་རྣག་གི་རྐྱལ་པ་ལ། །
གཅེས་འཛིན་དང་བྱི་དོར་བྱས་བྱས་ནས། །
རོ་སྙོམས་ཀྱི་སྤྱོད་པ་བརྗེད་ལ་ཁད། །
ཁོང་དཔོན་དང་གྲོགས་མཆེད་སྦྱིན་བདག་སོགས། །
མི་ཆེན་གྱི་ངོ་སྲུང་བྱས་བྱས་ནས། །
དག་སྣང་དང་མོས་གུས་བརྗེད་ལ་ཁད། །
བྱ་བྱེད་མང་པོའི་ཟིང་ལོང་ལ། །
དུས་རྟག་ཏུ་བག་མེད་ཡེངས་ཡེངས་ནས། །
3gl



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བྱར་མེད་ཀྱི་གནས་ལུགས་བརྗེད་ལ་ཁད། །
གྲོང་པའི་ཟ་ལུགས་སྤྱོད་ལུགས་དང་། །
གཉེན་ཚན་གྱི་ཁ་འཛིན་བྱས་བྱས་ནས། །
དབེན་པའི་རི་སུལ་བརྗེད་ལ་ཁད། །
ཚུར་རང་ལ་བལྟས་ན་ཡི་མུག་སྐྱེ། །
ཁོང་གཞན་ལ་བལྟས་ཀྱང་དེ་ཀའི་ངང་། །
ད་ཇི་ལྟར་བྱས་ཀྱང་སྐྱོ་བ་འཕེལ། །
ང་དལ་འབྱོར་རྡོ་རྗེའི་ལུས་བཟང་རྙེད། །
རྒྱལ་བའི་བསྟན་ལ་རབ་ཏུ་བྱུང་། །
གཞུང་ལུགས་མང་པོར་ཐོས་བསམ་བྱས། །
ཕ་བླ་མ་སངས་རྒྱས་དངོས་དང་མཇལ། །
གདམས་ངག་མཁའ་འགྲོའི་སྙན་བརྒྱུད་རྣམས། །
སྦ་གསང་མེད་པ་ལྷུག་པར་བསྩལ། །
མི་མེད་དབེན་པའི་རི་སུལ་ལ། །
གཡེང་བ་མེད་པའི་ཉམས་ལེན་བྱས། །
ཉམས་རྟོགས་ཀྱི་པདྨོ་ཅི་ཡང་བཞད། །
དུས་དེང་སང་སྣང་བ་འཁྲུལ་པའི་རྒྱུས། །
བསམ་མེད་ཅོལ་ཆུང་གི་རང་སེམས་འདིས། །
གཉུག་མའི་རྒྱལ་ས་མ་ཟིན་ནས། །
རྒྱལ་བསྟན་ལ་བྱ་བ་དགོས་འདུག་སྙམ། །



དཔལ་ས་སྐྱའི་རིག་མཛོད།
སེམས་ཅན་གྱི་འགྲོ་དོན་བྱའོ་སྙམ། །
འཁོར་དང་བུ་སློབ་བསྐྱང་ངོ་སྙམ། །
སྙན་གྲགས་གཟི་བྱིན་བསྒྲུབ་བོ་སྙམ། །
ཕྱི་ལྟར་སྣང་གི་ཆོས་སྤྱོད་མང་པོ་ལ། །
འགྲུབ་མེད་ཀྱི་བསམ་བློ་བཏང་བཏང་ནས། །
སེམས་བདེ་བའི་གོ་སྐབས་གཏན་མ་བྱུང་། །
ད་བྱར་མེད་བློ་འདས་སྐྱོང་བ་ལས། །
བསམ་བློ་མང་པོ་གཏོང་རེ་ཤི །
སྒྱུ་ལུས་མི་བྱེད་དགུ་བྱེད་འདིས། །
བསམ་གཏན་གྱི་མལ་ས་མ་ནོན་ནས། །
རེ་འགའ་དཔེ་ཆ་དང་ལྷ་ཁང་བཞེངས། །
རེ་འགའ་ས་རྐོ་རྡོ་སློག་བྱས། །
རེ་འགའ་དབང་ཞུ་ཆོས་ཞུར་སོང་། །
རེ་འགའ་གནས་བསྐོར་ཇོ་མཇལ་བྱས། །
རེ་འགའ་ཟས་ནོར་གྱི་ཁོལ་པོ་བྱས། །
རེ་འགའ་ལྟར་སྣང་གི་ཆོས་སྤྱོད་བསྒྲུབས། །
རེ་འགའ་འཇིག་རྟེན་གྱི་ལས་ལ་ཡེངས། །
རེ་འགའ་རང་གི་བྱ་བས་བྲེལ། །
རེ་འགའ་གཞན་གྱི་ངོ་སྲུང་བྱས། །
ལར་ཟིན་མེད་ཀྱི་སོ་ནམ་མང་པོ་ལ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུས་རྟག་ཏུ་ཟིང་ལོང་བཅགས་བཅགས་ནས། །
ལུས་དལ་བར་སྡོད་པའི་ལོང་མ་བྱུང་། །
ད་བྱར་མེད་ལྷུག་པར་སྡོད་པ་ལས། །
འཁྲུལ་སྣང་གི་ཁོལ་པོ་བྱེད་རེ་ཤི །
ངག་བྲེ་མོ་མི་ཟེར་དགུ་ཟེར་འདིས། །
བརྗོད་མེད་ཀྱི་སྨྲ་བཅད་མ་ནུས་ནས། །
རེ་འགའ་སྔགས་དང་བསྙེན་པ་བགྲངས། །
རེ་འགའ་བཀའ་དང་བསྟན་བཅོས་བཀླགས། །
རེ་འགའ་བྲེ་མོའི་གཏམ་ལ་ཡེངས། །
རེ་འགའ་ཆོས་བཤད་སྒོམ་བཤད་བྱས། །
རེ་འགའ་དགའ་འདུས་ཀྱི་གཏམ་ཡིད་འབྱམས། །
ལར་དགོས་མེད་ཀྱི་ལོང་གཏམ་མང་པོ་ལ། །
དུས་རྟག་ཏུ་བཤད་རྒྱངས་འཐེན་འཐེན་ནས། །
བརྗོད་མེད་དུ་གནས་པའི་ལོང་མ་བྱུང་། །
ད་ལྐུགས་པའི་རྣམ་ཐར་སྐྱོང་བ་ལས། །
དོན་མེད་ཀྱི་ལོང་གཏམ་བྱེད་རེ་ཤི །
ཡུལ་གང་ལ་བལྟས་ཀྱང་སྐྱོ་བ་འཕེལ། །
གནས་གང་དུ་བསྡད་ཀྱང་ཡི་མུག་སྐྱེས། །
གྲོགས་སུ་དང་འགྲོགས་ཀྱང་བློ་སུན་ལངས། །
རྫས་ཅི་ལ་སྤྱད་ཀྱང་སྐྱོ་བ་འཕེལ། །



དཔལ་ས་སྐྱའི་རིག་མཛོད།
ལས་ཇི་ལྟར་བྱས་ཀྱང་བློ་མ་བདེ། །
འདི་གཞན་གྱི་ལེན་པ་མ་ཡིན་ཏེ། །
རང་བསམ་བློ་འཁྲུལ་པས་ལེན་པ་ཡིན། །
ད་བསམ་བློ་གཏིང་ནས་བཏང་ཙ་ན། །
མི་མེད་ཀྱི་རི་སུལ་ཡང་ཡང་དྲན། །
རྗེ་གྲུབ་ཐོབ་གོང་མའི་གདན་ས་ལ། །
ང་སྤྲང་པོ་ཤི་རུ་མི་འགྲོ་རེ། །
རྗེ་རྫོགས་པའི་སངས་རྒྱས་མི་གཟུགས་ཅན། །
སྤྲང་རི་ཁྲོད་ཟིན་པར་བྱིན་གྱིས་རློབས། །
བྱ་བ་ཐོང་བར་བྱིན་གྱིས་རློབས། །
ཆོས་བརྒྱད་ཟད་པར་བྱིན་གྱིས་རློབས། །
ཞེས་པའང་ཡིད་སྐྱོ་བ་འཕེལ་བའི་གཏམ་མོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཆུ་
ལོ་དེའི་དགུན་སྒྲོལ་མ་དམར་
མོའི་བསྙེན་པ་བྱས་པས་རྨི་ལམ་ངོ་
མཚར་བ་བྱུང་། འོན་ཀྱང་བསྙེན་
པ་མ་རྫོགས་པར་ཁྲི་ཚོ་དགོན་དུ་
སྒྲོལ་མ་དང་མ་ཎི་དུང་སྒྲུབ་ཀྱི་མགོ་
འཛིན་ལ་འགྲོ་དགོས་བྱུང་།
དེའི་ཚེ་རྗེ་བཙུན་མ་ལ་གསོལ་
བ་འདེབས་པ་འཇིགས་བརྒྱད་ཚ་
གདུང་སེལ་བའི་གདུགས་དཀར་
ཞེས་བྱ་བའི་གླུ་འདི་བླངས་སོ། །
ཨ་ཧོ། མ་ལུས་རྒྱལ་བ་ཀུན་གྱི་ཕྲིན་ལས་ཀྱི་རང་གཟུགས། །
བྱ་གྲུབ་ཡེ་ཤེས་གཟུགས་སྐུའི་སྣང་བརྙན་དུ་ཤར་བ། །
མ་ལུས་རྒྱལ་བ་སྐྱེད་དང་རོལ་པ་ཡི་ཡུམ་གཅིག །
རྗེ་བཙུན་འཕགས་མ་སྒྲོལ་མ་སྙིང་དབུས་ནས་དྲན་བྱུང་། །
ང་ཡི་བློ་སྣ་དམ་པའི་ཆོས་སྤྱོད་ལ་སྒྱུར་ཐོང་། །
ངོ་བོ་སྤྲོས་དང་བྲལ་བ་ཆོས་སྐུ་ཡི་རང་བཞིན། །
སྣ་ཚོགས་སྒྱུ་འཕྲུལ་དྲྭ་བ་སྤྲུལ་སྐུ་ཡི་མཚན་ཉིད། །
ཟུང་འཇུག་རྣམ་ཀུན་མཆོག་ལྡན་ལོངས་སྐུ་ཡི་ངོ་བོ། །
སྐུ་གསུམ་དབྱེར་མེད་འཕགས་མ་སྙིང་དབུས་ནས་དྲན་བྱུང་། །
ང་ཡི་སྣང་རིག་སྐུ་གསུམ་རོལ་གར་ལ་སྒྱུར་ཐོང་། །
2k



དཔལ་ས་སྐྱའི་རིག་མཛོད།
འཕགས་བོད་པཎ་གྲུབ་ཀུན་གྱི་སྐྱབས་གནས་ཀྱི་མཐར་ཐུག །
འགྲོ་ཀུན་བུ་ལྟར་སྐྱོང་བའི་དྲིན་ཆེན་གྱི་ཕ་མ། །
ཉོན་མོངས་རིམས་ནད་གསོ་བའི་ཡེ་ཤེས་ཀྱི་སྨན་པ། །
རྗེ་བཙུན་མྱུར་མ་དཔའ་མོ་སྙིང་དབུས་ནས་དྲན་བྱུང་། །
སྙིགས་མའི་དུ་ཁས་མནར་བའི་སེམས་ཅན་ལ་གཟིགས་མཛོད། །
བརྒྱད་གཉིས་ཚ་གདུང་སེལ་བའི་ཕན་བདེ་ཡི་གདུགས་དཀར། །
ངན་སོང་གཡང་ལས་སྐྱོབ་པའི་མཐོ་རིས་ཀྱི་དམིགས་བུ། །
མྱང་འདས་སྐམ་སར་འཇོག་པའི་མཐུ་ཆེན་གྱི་སྐྱེལ་མ། །
བདེ་ཆེན་ཞིང་དུ་ཁྲིད་པའི་ཆོས་མཛད་ཀྱི་ལམ་མཁན། །
བར་དོའི་འཕྲང་ལས་སྒྲོལ་བའི་མཐུ་ཆེན་གྱི་བསུ་མ། །
འཇིག་རྟེན་གསུམ་མགོན་མ་ཁྱེད་སྙིང་དབུས་ནས་དྲན་བྱུང་། །
འདི་ཕྱིའི་ལེགས་ཚོགས་འབྱུང་བར་བྱིན་གྱིས་རང་རློབས་ཤིག །
མདོར་ན་བྱིན་རླབས་རྩ་བ་རྩ་བརྒྱུད་ཀྱི་བླ་མ། །
མཆོག་ཐུན་དངོས་གྲུབ་སྩོལ་བའི་ཡི་དམ་གྱི་ལྷ་ཚོགས། །
རྟག་ཏུ་ཐུགས་རྗེས་སྐྱོང་བའི་མཆོག་གསུམ་གྱི་ངོ་བོ།
ལས་བཞི་མྱུར་དུ་སྒྲུབ་པའི་ཕྲིན་ལས་ཀྱི་མཁའ་འགྲོ། །
བདུད་བཞིའི་བར་ཆད་སེལ་བའི་རྡོ་རྗེ་ཡི་ཆོས་སྐྱོང་། །
དགོས་འདོད་ཆར་ལྟར་འབེབས་པའི་ནོར་ལྷ་དང་གཏེར་བདག །
གཅིག་བསྡུས་འཕགས་མ་སྒྲོལ་མ་སྙིང་དབུས་ནས་དྲན་བྱུང་། །
བྱིན་རླབས་དངོས་གྲུབ་ཕྲིན་ལས་ཐོགས་མེད་དུ་སྩོལ་ཅིག །
།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སྙིང་དབུས་མི་ཤིགས་དྭངས་མ་ལྔ་འདུས་ཀྱི་དབུས་ན། །
འོད་གསལ་རྡོ་རྗེ་རིག་སྟོང་དབྱེར་མེད་ཀྱི་ངོ་བོ། །
སེམས་ཉིད་ཆོས་སྐུའི་གནས་ལུགས་དོན་དམ་གྱི་འཕགས་མ། །
རྟག་ཏུ་འབྲལ་མེད་བཞུགས་པ་སྙིང་དབུས་ནས་དྲན་བྱུང་། །
གནས་ལུགས་རང་ངོ་ཤེས་པར་བྱིན་གྱིས་རང་རློབས་ཤིག །
བཤེས་གཉེན་ཚུལ་བཞིན་བསྟེན་པ་ཆོས་སྤྱོད་ཀྱི་འཇུག་སྒོ། །
དལ་འབྱོར་རྙེད་དཀའ་དྲན་པ་དགེ་སྦྱོར་གྱི་ཐོག་མ། །
མི་རྟག་འཆི་བ་དྲན་པ་དམ་ཆོས་ཀྱི་སྐུལ་མ། །
འཁོར་བའི་ཉེས་དམིགས་བསམ་པ་ཐར་ལམ་གྱི་འཇུག་ངོགས། །
ལས་འབྲས་བླང་དོར་བྱེད་པ་དམ་ཆོས་ཀྱི་རྩ་བ། །
ཐུན་མོང་ལམ་རིམ་འབྱོང་བར་བྱིན་གྱིས་རང་རློབས་ཤིག །
བྱང་ཆུབ་སེམས་གཉིས་བསྒོམ་པ་ཐེག་ཆེན་གྱི་རྩ་བ། །
ཕྱིན་དྲུག་བསྡུ་བཞིའི་སྤྱོད་པ་རྒྱལ་སྲས་ཀྱི་སྤྱི་ནོར། །
ཐོས་བསམ་སྒོམ་གསུམ་བྱེད་པ་དམ་པ་ཡི་མཛད་སྤྱོད། །
རྒྱལ་སྲས་རྣམ་ཐར་འབྱོང་བར་བྱིན་གྱིས་རང་རློབས་ཤིག །
དབང་བཞིས་རང་རྒྱུད་སྨིན་པ་གསང་སྔགས་ཀྱི་འཇུག་སྒོ །
དམ་ཚིག་ཚུལ་བཞིན་བསྲུང་བ་རིག་འཛིན་གྱི་སྲོག་རྩ། །
ཚོགས་བསགས་སྒྲིབ་སྦྱོང་བརྩོན་པ་ཉམས་རྟོགས་ཀྱི་ཞིང་ས། །
མོས་གུས་བླ་མའི་རྣལ་འབྱོར་ཉམས་ལེན་གྱི་སྙིང་པོ། །
ཐུན་མིན་སྔོན་འགྲོ་འབྱོང་བར་བྱིན་གྱིས་རང་རློབས་ཤིག །



དཔལ་ས་སྐྱའི་རིག་མཛོད།
འཁོར་འདས་དབྱེར་མེད་ལྟ་བ་ཆོས་སྐུ་ཡི་དགོངས་པ། །
རང་གཞན་འཕགས་མར་གསལ་བ་བསྐྱེད་རིམ་གྱི་དངོས་གཞི། །
སྒྲ་གྲག་སྔགས་སུ་ཤེས་པ་བཟླས་བརྗོད་ཀྱི་མདོ་ཆིངས། །
རྟོག་ཚོགས་ཆོས་སྐུར་ལྟ་བ་ཡེ་ཤེས་ཀྱི་ལམ་ཁྱེར། །
རླུང་
ང་སེམས་དབྱེར་མེད་ཤེས་པ་རྫོགས་རིམ་གྱི་སྙིང་པོ། །
རང་ལུས་གཞན་ལུས་ཐབས་ལྡན་གསང་ཆེན་གྱི་མྱུར་ལམ། །
ཉིང་འཁྲུལ་འོད་གསལ་སྦྱོང་བ་སྔགས་འཆང་གི་ཁྱད་ཆོས། །
རྣམ་ཤེས་ཚངས་བུག་འཕོ་བ་རིག་འཛིན་གྱི་གསེང་ལམ། །
རིག་སྟོང་རྗེན་པའི་ངང་དུ་བསལ་བཞག་དང་བྲལ་བ། །
ཤེས་རིག་རང་སོ་བཟུང་བ་ཉམས་ལེན་གྱི་མཐར་ཐུག །
གསང་ཆེན་མྱུར་ལམ་འབྱོང་བར་བྱིན་གྱིས་རང་རློབས་ཤིག །
སྙིགས་མ་ལྔ་པོ་བདོ་བ་དེང་སང་གི་དུས་འདིར། །
གྲིམ་གྲིམ་ཇི་ལྟར་འབད་ཀྱང་ལས་རླུང་གི་ཀུན་རྟོག །
བར་མེད་འཁོར་ལོ་འཁོར་ནས་ཞི་ལྷག་གི་ཡོན་ཏན། །
ཅུང་ཟད་མ་ཐོབ་དུག་ལྔ་སྔར་བས་ཀྱང་རིགས་པའི། །
སྐྱབས་མེད་བདག་ལ་ད་ཙམ་ཐུགས་རྗེ་ཡིས་གཟིགས་རན། །
ཆོས་བརྒྱད་མེ་ལྟར་འབར་བའི་དུག་ལྔ་ཡི་གཟེབ་ཧྲུལ། །
བཟང་བཟང་གོས་ཀྱིས་དཀྲིས་ནས་ལེགས་ལེགས་ཀྱི་སྙན་མིང་། །
སྙན་སྙན་འགྲོ་བ་འདྲེན་པའི་མཆོད་སྡོང་དུ་བཏགས་ཀྱང་། །
དུག་ལྔ་ཕལ་ལས་རགས་པའི་སྙིགས་མ་ཡི་དགེ་བཤེས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ང་དང་ང་འདྲ་ཡོད་ན་ཐུགས་རྗེ་ཡིས་གཟིགས་ཤིག །
ཐོག་མེད་དུས་ནས་ད་བར་རིགས་དྲུག་ཏུ་འཁྱམས་ཀྱང་། །
སུན་པ་མེད་པ་ཕག་ལ་མི་གཙང་བཞིན་མཛའ་ཞིང་། །
གཞོན་ནུ་ཉིད་ནས་རྒས་རྒས་ཤི་ཤི་ཡི་བར་ལ། །
ཟིན་མེད་ཆུ་རིས་ལྟ་བུའི་ལས་ཀ་ལ་བརྩོན་ཀྱང་། །
མི་འགྲུབ་འཕྲོ་ལ་བཞག་ནས་ཕ་རོལ་དུ་འགྲོ་ཞིང་། །
དངོས་པོ་ལོངས་མ་སྤྱད་པ་གཅིག་ཙམ་ཡང་མེད་ཀྱང་། །
ཚིམ་སེམས་མེད་པ་ལན་ཚྭའི་ཆུ་འཐུང་གི་ངང་ཚུལ། །
ཆུང་ཆུང་རྟ་ཁ་ཐུབ་ནས་དེང་སང་གི་བར་ལ། །
དགྲ་འདུལ་གཉེན་སྐྱོང་ཚོང་དང་སོ་ནམ་ལ་རེམས་ཀྱང་། །
འདི་བྱས་འདི་ཐོན་བྱ་བ་སྣེ་གཅིག་ཀྱང་མེད་སྟེང་། །
མ་བྱས་མ་ཐོན་མི་ཁ་གཏམ་ངན་ནི་ཇེ་མང་། །
འཁོར་བའི་འགྲོ་ལ་བསམ་ན་སྙིང་རྗེ་ཡི་འོས་ཀྱང་། །
ལོང་བས་ལོང་བ་བཞིན་དུ་སྐྱོབ་པ་ནི་མ་ནུས། །
མ་ཁྱེད་མཁྱེན་བརྩེ་ནུས་པའི་ཡོན་ཏན་ཀུན་མངའ་བས། །
ཉམ་ཐག་བྱིས་པས་ཕ་མ་འབོད་པ་ཡི་ཚུལ་དུ། །
མཆི་མའི་རྒྱུན་དང་དུ་བའི་སྨྲེ་སྔགས་དང་བཅས་ཏེ། །
གདུང་བའི་དབྱངས་ཀྱིས་བསྐུལ་ལོ་འགྲོ་ཀུན་གྱི་སྐྱབས་མཛོད། །
སྐྱབས་གསུམ་དཔང་གཞག་ཁས་བླངས་དམ་ཚིག་དང་སྡོམ་པ། །
ཕོར་གང་ཆང་དང་ཡུད་ཙམ་འཁྲིག་པ་ཡི་བདེ་བར། །



དཔལ་ས་སྐྱའི་རིག་མཛོད།
ནམ
བརྗེ་ལ་ཁད་པའི་ཅོལ་ཆུང་ཁྲེལ་མེད་ཀྱི་བླུན་པོ། །
གཞན་གྱིས་དམ་པར་བརྩིས་ཀྱང་རང་རྒྱུད་ཀྱི་ཉོན་མོངས། །
ཤིང་ལ་མེ་བཞིན་འབར་བ་དུག་ལྔ་ཡི་གོང་བུ། །
རྒྱུ་འབྲས་ཚུལ་བཞིན་མི་སེམས་ལས་ངན་གྱི་བཙུན་གཟུགས། །
ང་དང་ང་འདྲ་ཡོད་ན་ཐུགས་རྗེ་ཡིས་གཟིགས་ཤིག །
ཕན་བདེའི་འབྱུང་གནས་རྒྱལ་བསྟན་ཤར་ཕྱོགས་ཀྱི་ཐིག་ལེ། །
རླུང་གསེབ་མར་མེ་བཞིན་དུ་ཡོད་ལ་མེད་དུས་འདིར། །
བསྟན་འགྲོའི་ཁུར་ཆེན་ཁྱེར་བའི་དམ་པ་ཡི་སྐྱེས་བུ། །
འགའ་ཞིག་ཡོད་ན་ཐུགས་སྟོབས་བསྐྱེད་པ་ཡི་འོས་ཀྱང་། །
སྙིགས་མའི་བན་ཧོར་སྐྲ་ཡག་གོས་མཛེས་ཀྱི་དམུ་རྒོད། །
ཚོང་དང་སོ་ནམ་ཆང་དང་བུད་མེད་ལ་སྤྱོད་ཅིང་། །
ད་རུང་ཡིན་མདོག་ཕོ་ཚོད་གཞན་ལས་ཀྱང་མཐོ་བའི།
མ་རུངས་བསྟན་བཤིག་ཚོགས་ཀྱིས་ས་གཞི་འདི་གང་བའི། །
རང་ཆོས་རང་གིས་བརླག་འདི་སྐྱེ་བ་ཡི་ཕ་ཕོག །
མ་ཁྱེད་གློག་དང་འདྲ་བའི་ཕྲིན་ལས་ལ་མྱུར་བས། །
རྒྱལ་བསྟན་དར་ཞིང་རྒྱས་པར་བྱིན་གྱིས་རང་རློབས་ཤིག །
སྙིང་ནས་གསོལ་བ་འདེབས་སོ་རྒྱལ་ཀུན་གྱི་སྐྱེད་ཡུམ། །
མངོན་སུམ་བྱིན་གྱིས་རློབས་ཤིག་ཡེ་ཤེས་ཀྱི་སྐུ་ཅན། །
རེ་ས་ཁྱེད་ལས་མེད་དོ་གངས་ཅན་གྱི་སྐྱབས་གཅིག །
གདུང་བའི་དབྱངས་ཀྱིས་བསྐུལ་ལོ་དྲིན་ཆེན་གྱི་མ་མ། །
1
u7
mi]



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
|
ཁྱོད་ཞལ་ཡིད་ཀྱི་དབང་པོས་དྲན་པ་ཡི་མོད་ལ། །
བརྒྱད་གཉིས་འཇིགས་དང་བསྟན་འགྲོའི་ཉེར་འཚེ་ཀུན་ཞི་ཞིང་། །
འཁོར་འདས་བདེ་དགེ་ཨུ་དུམ་ཝ་ར་ཡི་དགའ་ཚལ། །
ཕན་བདེའི་འདབ་བརྒྱ་བཞད་པར་བྱིན་གྱིས་རང་རློབས་ཤིག །
བཀྲ་ཤིས་ས་གསུམ་པདྨ་དཀར་པོ་ཡི་ཁྱོན་ཡོངས། །
བཀྲ་ཤིས་བདེ་སྐྱིད་བུང་བས་དར་དིར་དུ་སྒྲོགས་ཤིང་། །
བཀྲ་ཤིས་དམ་ཆོས་སྦྲང་རྩིའི་དགའ་སྟོན་ལ་སྤྱོད་པ། །
བཀྲ་ཤིས་སྐུ་བཞིའི་དབྱར་གྱི་རྒྱལ་མོ་ལ་སྦྱོར་ཐོང་། །
༡
ཞེས་པའང་ཡུལ་ལ་དགེ་བཅུའི་གཡང་ཆགས་ཤིང་། བཀྲ་ཤིས་ལ་བྱིན་ཆེ་བ། དམ་པའི་
ཕྲེང་བ་བར་མ་ཆད་པས་བྱིན་གྱིས་བརླབས་པ། དཔལ་ལྡན་ས་ངོར་ཚར་གསུམ་སོགས་སྒྲུབ་བརྒྱུད་
ཤིང་རྟ་བརྒྱད་ཀྱི་སྨིན་གྲོལ་གདམས་པའི་རྔ་གསང་མཐོན་པོ་དུས་རྟག་ཏུ་བརྡུང་བའི་དཔལ་ལྡན་
ཁྲི་ཚོ་དགོན་པའི་གནྡྷོ་ལར། སྐྱ་སེར་རབ་ཏུ་མང་པོ་ནས་རྗེ་བཙུན་མ་འདིའི་མཎྜལ་ལ་བརྟེན་པའི་
སྒྲུབ་པ་དང་། རྩ་སྔགས་ཡི་གེ་བཅུ་པ་བྱེ་བ་ཕྲག་བརྒྱ་དང་། ཐུགས་རྗེ་ཆེན་པོའི་ཡི་གེ་དྲུག་པ་
དུང་བསྒྲུབས་པའི་ཚེ་སྨྲས་པའོ། །དེ་མཚམས་སྨིན་གླིང་རྡོར་སེམས་ཀྱི་བསྙེན་ཚད་གཅིག་བསྐྱལ།
དེ་དུས་སློབ་བུ་ཆོས་དབང་ཚིག་བདུན་གསོལ་འདེབས་ཀྱི་མཚམས་ལ་ཡོད་པར། རྒྱལ་པོས་ནུབ་
རེ་བཞིན་མནན་པ་དང་། སྤྲེའུ་འདྲ་བའི་སྲོག་ཆགས་ཤིག་གིས་དངོས་དང་རྨི་ལམ་ཆ་མ་ཕྱེད་པ་



དཔལ་ས་སྐྱའི་རིག་མཛོད།
རྒྱུ
༢
i
A8
ལ་གཙེས་པ་སོགས་རྒྱལ་གནོད་ཆེན་པོ་བྱུང་བར། ང་རང་གིས་མགོན་པོའི་སྒོ་ནས་གཟིར་དམིགས་
འདྲ་བྱས་པས། ནུབ་ཅིག་རྨི་ལམ་དུ་ཁོང་ལ་གནོད་པའི་རྒྱལ་པོ་དེ་ཡིན་རྒྱུ་ལ་ལྟར་སྣང་ཁོང་ཚང་
གི་མི་པད་རྡོར་ཟེར་བ་དེའི་རྣམ་པར་ཤར་འདུག་པ་ལ། ད་ཁྱོད་ཀྱིས་ངའི་སློབ་མ་འདི་ལ་གནོད་པ་
མ་བྱེད། རང་རེ་འདུམ་བྱེད་བརྗོད་པར་མ་ཉན་པ་ན། མགོན་པོའི་ང་རྒྱལ་བཟུང་ནས་ཁོའི་སྤྱི་བོར་
ཕུར་པ་བཏབ་པས་ས་ལ་བསྐྱེལ་བར་རྨིས་ཤིང་། དེའི་ནུབ་ནས་ཁོང་ལ་རྒྱལ་གནོད་མེད་པ་ཞིག་
ཀྱང་བྱུང་ངོ་། །
རང་ལོ་ཉི་ཤུ་རྩ་དགུ་མེ་ཕག་ལོར་སྒྲུབ་ཁང་བཞེངས་འཕྲོ་ལྷ་ཁང་ཀ་བཞི་མ་དང་། ཤག་
མིག་བརྒྱད། ཇ་ཁང་། ངེད་རང་གི་སྒྲུབ་ཁང་ཆེ་ལེགས། དཀྱིལ་དུ་རྡོ་གཅལ་ཆེན་པོ་བཅས་བཞེངས།
དེའི་དབྱར་ཁྲི་ཚོ་དགོན་དུ་དབྱར་གནས་མཁན་པོར་ཕྱིན་ནས་དབྱར་ཆོས་ལ་སྤྱོད་འཇུག་དང་ལམ་
དུས་ཀྱི་ཁྲིད་བྱས། སྟོན་བྲག་གཡབ་པའི་ལྷ་བཟོ་གཉིས་བོས་ནས་བིར་ཝ་པའི་སྐུ་ཐོག་ཚད་མ་
ཞིག་བཞེངས། དགུན་ནས་ཕྱི་ལོའི་ཟླ་བ་བཞི་པའི་བར་ཟླ་བ་དྲུག་ལ་སྒྲོལ་དཀར་གྱི་མཚམས་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཡིད་ཚིམས་པ་ཞིག་ང་རང་གིས་མགོ་འཛིན་པའི་གྲྭ་པ་བརྒྱད་ལ་མཚམས་རྒྱགས་ཕུལ་ནས་
བསྐྱལ། མཚམས་པ་རྣམས་ལ་སྒྲོལ་དཀར་གྱི་རྗེས་གནང་དང་ཁྲིད་རྒྱས་པར་བྱས། ཡི་གེ་བཅུ་
པ་འབུམ་ཕྲག་བརྒྱད་ཅུ་གནད་སྨིན་བསྒྲུབས་པས་རྨི་ལམ་དུ་ང་རང་གི་ཁ་ནས་སྦྲུལ་ཆེན་པོ་ཞིག་
ཐོན་གྲབས་འདུག་པ་འཐེན་པས་སྐེད་པ་ནས་ཆད། ཡང་རྨི་མལ་བཟུང་ནས་ཉལ་བས་སྦྲུལ་དེའི་
འཕྲོ་རྫོགས་པར་ཐོན་པ་ཞིག་རྨིས་པ་ནས་ང་རང་ལ་མེད་དཀྱུས་ཀྱི་ནད་ཐུ་མོར་ཡོད་པ་གཏན་མེད་
དུ་སོང་། ལྷ་མོ་འདིའི་སྒོ་ནས་ལས་གང་བསྒྲུབ་ཀྱང་འགྲུབ་སྙམ་པ་བྱུང་ངོ༌། །
རང་ལོ་སུམ་ཅུ་ས་བྱི་ལོར་སྒྲོལ་དཀར་གྱི་མཚམས་སྦྱིན་སྲེག་བཅས་གྲུབ་ནས་མཚམས་པ་
རྣམས་དང་རི་ཁྲོད་འོག་མའི་བཙུན་མ་སོགས་སློབ་མ་སུམ་ཅུ་སྐོར་ལ། ཀྱེ་རྡོར་རྒྱུ་དབང་དང་།
ནི་གུ་ལུགས་བདེ་མཆོག་ལྷ་ལྔའི་དབང་། དམར་མོ་སྐོར་གསུམ་གྱི་བྱིན་རླབས་ཁྲིད་ལུང་སོགས་
མཁའ་སྤྱོད་བེའུ་བུམ་པོད་གསུམ་ནང་འཁོད་པ་བཞིན་བྱས། འཕོ་ལུང་སོགས་རྟགས་ཐོན་པར་
སྦྱངས། དབྱར་ཁྲི་ཚོ་དགོན་དུ་དབྱར་གནས་མཁན་པོར་ཕྱིན། དབྱར་ཆོས་ལ་བསམ་མི་ཁྱབ་
ཀྱི་ཁྲིད་དང་། འོད་དཔག་མེད་ཀྱི་དབང་སོགས་བྱས། སྟོན་ང་རང་གི་ལྷ་ཁང་ནང་དུ་དགྱེས་པ་རྡོ་
y
E52



དཔལ་ས་སྐྱའི་རིག་མཛོད།
g
རྗེའི་སྐུ་མི་ཚད་སོགས་བཞེངས། དགུན་ནས་ཕྱི་ལོའི་དབྱར་ངོ་བར་ཀྱེ་རྡོར་བསྙེན་པ་བྱས། དེ་
སྐབས་རྨི་ལམ་བཟུང་ནས་རྫོང་གསར་དུ་རིན་པོ་ཆེའི་དྲུང་ལན་འགའ་ཕྱིན་པས་ལན་གཅིག་རྗེ་
བླ་མས་རྡོ་རྗེ་འཇིགས་བྱེད་ཀྱི་དབང་ཞིག་མཛད་གྲབས་འདུག་པ་ན་ཞལ་མདངས་སྔོན་པོར་
གྱུར་ནས། དབུ་ལ་རྭ་ཅོ་སྔོ་ཟིང་ངེར་འདུག་པ་ཞིག་རྨིས། གཞན་ཡང་རྨི་ལམ་སྤྲུལ་བསྒྱུར་སྤེལ་
བ་མང་པོ་ཐུབ་པ་སོགས་བྱུང་ངོ་། །
༦
རང་ལོ་སུམ་ཅུ་སོ་གཅིག་ས་གླང་ལོར་ལྷ་ཁང་དེར་ཨོ་རྒྱན་ཆེན་པོའི་སྐུ་དང་། སྒྲོལ་དཀར་
གྱིས་གཙོ་བྱས་པའི་སྒྲོལ་མ་ཉེར་གཅིག་སོགས་བཞེངས། དེའི་དབྱར་ངེད་རང་གི་ཕ་མ་དང་བཅས་
རྫོང་གསར་དུ་རིན་པོ་ཆེ་མཇལ་བར་ཕྱིན། སྤྲུལ་སྐུ་རིན་པོ་ཆེ་ལས་མཁའ་སྤྱོད་བྱིན་རླབས་ཁྲིད་
བཅས་ཞག་བདུན། ཆོས་ཉིད་དངོས་བསྟན་དང་སྔགས་བཏུའི་བྱིན་རླབས། ཀྱེ་རྡོར་ལམ་དབང་།
སྙིང་ཐིག་ཡ་བཞིའི་དབང་བྱིན་རླབས་ཁྲིད་ལུང་སོགས་རྒྱས་པར་ཐོབ། རྟ་གཅིག་དང་འབྲི་གཡག་
བཞི་སོགས་ཕུལ། དགུན་རང་ཡུལ་དུ་ཀྱེ་རྡོར་བསྙེན་པ་བྱས་པའི་ཚེ། སྙན་བརྒྱུད་ཟབ་མོ་ལ་ངེས་
ཤེས་སྐྱེས་ཤིང་རྨི་ལམ་ཡང་ཟིན་པའི་མུ་ལ་སྣང་སྲིད་ཐམས་ཅད་འཇའ་འོད་དུ་ཁྲ་ཤིག་གེར་འདུག་
ཅིང་ཁྱད་པར་ནམ་མཁའ་ཐམས་ཅད་འཇའ་ཡིས་གང་ཞིང་བྱ་རྒོད་མང་པོས་རང་ལ་བསྐོར་བ་དང་།
གཞན་ཡང་སྲབ་མཐུག་གི་འོད་གསལ་མང་པོ་ཟིན་པས་སེམས་སྤྲོ་ཞིང་ལུས་བདེ་ལ། རང་གཞན་
གྱི་སྣང་ཚུལ་འགའ་རེས་སེམས་ཅུང་ཟད་སུན་པར་ཡང་གྱུར་པའི་ཚེ་གླུ་འདི་བླངས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། བྱིན་རླབས་མཆོག་སྩོལ་རྩ་བརྒྱུད་བླ་མ་དང་། །
དངོས་གྲུབ་མཆོག་སྩོལ་ཡི་དམ་ཞི་ཁྲོའི་ལྷ། །
ཕྲིན་ལས་མཆོག་སྩོལ་མཁའ་འགྲོ་ཆོས་སྐྱོང་སྟེ། །
ཀུན་འདུས་རང་སེམས་ཡིད་བཞིན་ནོར་བུ་རྒྱལ། །
ཨ་ཧོ། རྩ་རྡོ་རྗེ་ལུས་ཀྱི་སྒྲུབ་ཁང་དུ། །
གདན་གསུམ་ཡོངས་གྲུབ་ཀྱི་རྣལ་འབྱོར་པ། །
སྣང་སྟོང་བསྐྱེད་རིམ་གྱི་མཚམས་བསྡམས་པས། །
ཐ་མལ་སྣོད་བཅུད་ཀྱི་རྒྱུ་བ་ཀུན། །
ལྷ་དང་གཞལ་ཡས་ཀྱི་ངང་དུ་སྨིན། །
ཀུན་བརྟགས་ཀྱི་བསྐྱེད་རིམ་མ་དགོས་པ། །
ཡོངས་གྲུབ་ཀྱི་རྡོ་རྗེའི་ཕུང་ཁམས་ཀུན། །
སྣང་སྟོང་གི་ཟློས་གར་ཤིགས་སེ་ཤིག །
ངག་སྔགས་སུ་སྨིན་པའི་སྒྲུབ་ཁང་དུ། །
Fl



དཔལ་ས་སྐྱའི་རིག་མཛོད།
རྒྱུ
NE
ཨ་ཧཾ་འབར་འཛག་གི་རྣལ་འབྱོར་པ། །
གྲག་སྟོང་བཟླས་བརྗོད་ཀྱི་མཚམས་བསྡམས་པས། །
འབྱུང་དང་འབྱུང་འགྱུར་གྱི་སྒྲ་སྐད་ཀུན། །
གསང་སྔགས་རིག་སྔགས་ཀྱི་རོལ་མོ་འཁྲོལ། །
ལྕེ་མཆུ་ཡི་བཟླས་བརྗོད་མི་དགོས་པ། །
མཁའ་འགྲོ་མའི་སྟོང་གྲོགས་ཨ་ལ་ལ། །
ཨ་ཝ་དྷུ་ཏི་ཡི་སྒྲུབ་ཁང་དུ། །
བདེ་སྟོང་དགའ་བཞི་ཡི་རྣལ་འབྱོར་པ། །
དབབ་བཟུང་ལྡོག་འགྲེམས་ཀྱི་མཚམས་བསྡམས་པས། །
འཕོ་བཅས་སྲིད་པ་ཡི་རྒྱུ་བ་ཀུན། །
འཕོ་མེད་དྭངས་མ་ཡི་འོད་སྐུར་སྨིན། །
སྡུག་བཙིར་གྱི་སེམས་འཛིན་མི་དགོས་པ། །
གཟུགས་སྒྲ་དྲི་རོ་རེག་བྱ་ལྔ། །
བདེ་ཆེན་གྱི་ངང་དུ་ལྷངས་སེ་ལྷང་། །
སྒོ་གསུམ་ཆ་མཉམ་གྱི་སྒྲུབ་ཁང་དུ། །
ངང་བཞག་ལྷུན་འབྱམས་ཀྱི་རྣལ་འབྱོར་པ། །
རྣམ་ཐར་སྒོ་གསུམ་གྱི་མཚམས་བསྡམས་པས། །
གཟུང་འཛིན་སྣ་ཚོགས་ཀྱི་རྟོག་པ་ཀུན། །
ཁོར་ཡུག་འོད་གསལ་གྱི་ངང་དུ་སྨིན། །
མཉམ་བཞག་དང་རྗེས་ཐོབ་མ་མཆིས་ཤིང་། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
HH
ཐུན་མཚམས་དང་ཐུན་ཚད་མ་དམིགས་ཏེ། །
སྣང་སྲིད་འཁོར་འདས་ཀྱི་ཆོས་རྣམས་ཀུན། །
བདེ་ཆེན་དེ་རྣམ་ཀུན་མཆོག་ལྡན་པའི། །
ཡེ་ཤེས་ཀྱི་ངང་དུ་ས་ལ་ལ། །
ཁྱོད་སྙན་བརྒྱུད་འཛིན་པའི་རྣལ་འབྱོར་པ། །
བླ་མ་སངས་རྒྱས་མཉེས་པའི་སྲས། །
སྐུ་མཚམས་བཞུགས་ན་དེ་འདྲ་བཞུགས། །
སྒྲུབ་པ་མཛད་ན་དེ་འདྲ་མཛོད། །
འཕྱི་བ་ཁུང་དུ་ཉལ་བ་བཞིན། །
ལུས་ནི་དབེན་པའི་སྒྲུབ་ཁང་ཉལ། །
སེམས་ནི་ཅི་དྲན་འདི་དྲན་མེད། །
བྱིང་རྨུགས་གཉིད་ཀྱིས་དུས་འདའ་བ། །
དེ་འདྲའི་མཚམས་ལ་ཡིད་མ་ཆེས། །
ཨ་བུ་ནེ་ཙོའི་མ་ཎི་བཞིན། །
ཁ་སྟོང་པས་གསང་སྔགས་རིག་སྔགས་བཟླས། །
སེམས་རྒྱ་བོད་ལྷོ་ཁྲི་འདན་གསུམ་བསྐོར། །
བཀླག་ཐབས་ཙམ་ལེགས་པར་མ་ཤེས་པའི། །
བསྙེན་ཚད་མང་པོ་བསྐྱལ་ལོ་སྐད། །
འབྲུ་འབུམ་མང་པོ་སོང་ངོ་སྐད། །
བདེན་ཚིག་ལིང་ཐོག་ཙམ་མ་སེལ། །



དཔལ་ས་སྐྱའི་རིག་མཛོད།
4
LE :
དེ་འདྲའི་མཚམས་ལ་ཡིད་མ་ཆེས། །
མཚམས་ཁང་ལ་བཙོན་ཁང་གི་འདུ་ཤེས་ཅན། །
མཚམས་གཡོག་ལ་བཙོན་སྲུང་གི་འདུ་ཤེས་ཅན། །
མཚམས་སྡོད་པ་ལ་བཙོན་གྱི་འདུ་ཤེས་ཅན། །
མཚམས་ཐོ་ལ་ལྕགས་སྒྲོག་གི་འདུ་ཤེས་ཅན། །
གཞན་དབང་ཁོ་ནས་འཇུག་པའམ། །
ལྟོ་གོས་ཙམ་གྱི་ཆེད་དམིགས་ནས། །
མི་ཚུགས་བཞིན་དུ་རི་ལ་བསྒྱུར། །
དེ་འདྲའི་མཚམས་ལ་ཡིད་མ་ཆེས། །
དབེན་པའི་རི་ལ་མཚམས་བསྡམས་ཀྱང་། །
ཤོག་དྲིལ་ངན་ལོབས་རང་མལ་བཞིན། །
གྲོང་པའི་ཟ་ལུགས་སྤྱོད་གནས་དང་། །
ཚོང་དང་སོ་ནམ་བུན་སྐྱེད་དང་། །
དགྲ་འདུལ་ལུགས་དང་གཉེན་སྐྱོང་ལུགས། །
དོན་མེད་རྒྱ་ནག་རྒྱལ་པོ་ཡི། །
མཆོད་གནས་བྱ་ལུགས་ཚུན་ཚད་ཀྱི། །
རྣམ་རྟོག་སྤོས་རྒྱའི་རི་མོ་མཐུད། །
བསམ་བསམ་ཆུ་ཡི་གཉེར་མ་བགྲང་། །
དེ་འདྲའི་མཚམས་ལ་ཡིད་མ་ཆེས། །
ལར་མཚམས་ལ་བཞུགས་པ་མང་ལགས་ཀྱི། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ལ་ལ་རྙེད་འདོད་བཀུར་བསྟི་འདོད། །
ལ་ལ་གྲགས་འདོད་སྙན་པ་འདོད། །
མི་དང་མི་འཕྲད་མཚམས་པོ་ཆེ། །
ལྐོག་ཏུ་ཚེམ་དྲུབ་མཁར་ལས་བྱེད། །
དེ་འདྲའི་མཚམས་ལ་ཡིད་མ་ཆེས། །
རི་ཁྲོད་འགྲིམ་པ་མང་ལགས་ཀྱི། །
སྙིང་ནས་ངེས་འབྱུང་གིས་མ་བསྐུལ་ན། །
ཨ་གསར་ཡལ་ནས་རྨུས་ཐག་ཆོད། །
གྲོང་པའི་སྲང་མདོར་ཁྱི་བཞིན་ཉུལ། །
སྤྱོད་པ་སུ་ཐུ་དགུ་བས་ཐུ། །
བྱ་བྱེད་སུ་མང་དགུ་བས་མང་། །
ཉོན་མོངས་སུ་ཆེ་དགུ་བས་ཆེ། །
དེ་བསྟན་པའི་ཞབས་འདྲེན་མ་ལགས་སམ། །
རྣལ་འབྱོར་གྱི་ཆོམ་རྐུན་མ་ལགས་སམ། །
ཆོས་བྱེད་ཀྱི་རྐང་འདྲེན་མ་ལགས་སམ། །
དང་པོ་དད་ཅིང་བ་སྤུ་ལྡང་། །
མཇལ་མ་ཐག་ཏུ་མཆི་མ་ཤོར། །
ཅི་གསུངས་བཀའ་བཞིན་བསྒྲུབ་བོ་སྐད། །
ཅི་བཀྱག་ཁུར་པོ་འཁུར་རོ་སྐད། །
འདྲིས་ཤིང་འདྲིས་ལ་དྲེད་ཅིང་དྲེད། །
བ་



དཔལ་ས་སྐྱའི་རིག་མཛོད།
ཐ་མར་ལོག་ལྟ་བྱེད་པའམ། །
མིན་ཀྱང་གཤིས་ཀྱིས་བརྙས་ཐབས་ཤོར། །
ཕར་ལ་བཤད་ན་ཚུར་ལ་ལབ། །
གོ་བ་བཀོན་ན་བཀའ་བཀྱོན་གོ །
ཡོན་ཏན་མི་རྟོགས་སྐྱོན་ལ་རྟོག །
རུ་ང་ཕྲག་དོག་ཀོ་ལོང་ཅན། །
སློབ་མ་རྣམས་ལ་ཡིད་མ་ཆེས། །
ཆང་དང་བུད་མེད་འཇོལ་ཉོག་སྤྱོད། །
སྡོམ་པ་དམ་ཚིག་ཆུ་ལ་འཕོ། །
དངོས་ནུས་སྤུ་ཙམ་མ་ཐོན་བཞིན། །
གྲུབ་བརྫུ་གཏེར་བརྫུས་ས་སྟེང་ཁེངས། །
བླ་མ་འགའ་ལ་ཡིད་མ་ཆེས། །
ཐོབ་ན་ཁྱིམ་མཚེས་ནང་ནོར་རྐུ། །
མ་ཐོབ་དགྲ་ཡང་གཙུག་ཏུ་བཀུར། །
སུམ་ལྡན་རྣམས་ལ་སྐུར་བ་འདེབས། །
འཇོལ་ཉོག་མཁན་ལ་ལྷག་པར་དད། །
རྩོད་དང་ཕྲ་མ་ཁ་མཆུ་འགྱེད། །
ཇི་ལྟར་བྱས་ཀྱང་མགུ་དུས་མེད། །
ཡུལ་མི་རྣམས་ལ་ཡིད་མ་ཆེས། །
རེས་འགའ་མཁའ་ལྟར་རྙོགས་མེད་དྭངས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རེ་འགའ་སྤྲོས་པའི་དྲ་བས་འཐུམས། །
རེ་འགའ་མཐོ་སྟེ་རེ་འགའ་དམའ། །
ལྟ་བ་འདི་ལ་ཡིད་མ་ཆེས། །
རེ་འགའ་ཁོར་ཡུག་འོད་གསལ་འཆར། །
རེ་འགའ་བསྒོམས་ཀྱང་ཐ་མལ་པ། །
རེ་འགའ་གསལ་ཏེ་རེ་འགའ་འགྲིབ། །
སྒོམ་པ་འདི་ལ་ཡིད་མ་ཆེས། །
རེ་འགའ་འཁོར་འདས་རོ་སྙོམས་འདྲ། །
རེ་འགའ་བག་མེད་འཆོལ་བ་སྤྱོད། །
རེ་འགའ་ལེགས་ཏེ་རེ་འགའ་ཉེས། །
སྤྱོད་པ་འདི་ལ་ཡིད་མ་ཆེས། །
ཁྱད་གཞི་འཁོར་འདས་མ་གྲུབ་ན། །
ཁྱད་ཆོས་བཅིང་གྲོལ་ག་ལ་གྲུབ། །
རེ་དོགས་ཐོབ་ཤོར་འདུ་ཤེས་ཅན། །
འབྲས་བུ་འདི་ལ་ཡིད་མ་ཆེས། །
ཟས་དང་གོས་ཀྱིས་ལེགས་བསྐྱངས་ཤིང་། །
བཟང་འདོད་བྱི་དོར་གཅེས་སྤྲས་སོགས། །
ངལ་བ་དུ་མས་སྐྱོང་བ་ཁྱོད། །
དུར་ཁྲོད་འཇིགས་རུང་གློ་བུར་དུ། །
གཅེར་ཉལ་བྱེད་པ་ནམ་འོང་ཞེས། །



དཔལ་ས་སྐྱའི་རིག་མཛོད།
རྒྱུ
མི་ཏ
སྒྱུ་ལུས་འདི་ལ་ཡིད་མ་ཆེས། །
གྲགས་སྟོང་བྲག་ཅ་འདྲ་བ་ལ། །
བརྟགས་ན་ཕན་གནོད་མེད་པའི་ཆོས། །
མ་བརྟགས་ཙ་ན་སྟོང་འུར་ཆེ། །
བསྟོད་སྨད་དགའ་སྡུག་ཆོ་རོལ་སློང་། །
ཚིག་དངོས་མེད་ཁྱོད་ལ་ཡིད་མ་ཆེས། །
མ་བརྟགས་རིག་རིག་ཏུར་ཏུར་པོ། །
བརྟགས་ན་འདི་ཡིན་འདི་མིན་མེད། །
གཡོ་དག་བདེ་སྡུག་ཀུན་གྱི་གཞི། །
སེམས་དངོས་མེད་ཁྱོད་ལ་ཡིད་མ་ཆེས། །
ཡོད་ནི་རྡུལ་ཙམ་མེད་པ་ལ། །
སྣང་ནི་དཔག་ཏུ་མེད་པ་སྣང་། །
སྣང་སྟོང་འགལ་འདུ་བཀྲ་བཀྲ་བོ། །
སྣང་བ་སྒྱུ་མ་ཁྱོད་ལ་ཡིད་མ་ཆེས། །
ལར་ཐམས་ཅད་ཐམས་ཅད་རྫུན་དུ་གདའ། །
སྣང་སྲིད་རྫུན་གྱི་ཆོ་རོལ་ལ། །
ང་དེ་སྔ་ཡིད་ཆེས་བློ་གཏད་ཕུང༌། །
རྫུན་གྱི་རྒྱ་མཚོར་དབང་མེད་འཁོར། །
རྫུན་གྱི་རླབས་དེས་སྲིད་གསུམ་དཀྲུགས། །
རྫུན་འུར་དེད་ན་ཟད་མཐའ་མེད། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྫུན་ཕུག་རྡིབ་ན་ཐམས་ཅད་བདེ། །
ཐམས་ཅད་རྫུན་དུ་ཤེས་པའི་རྣལ་འབྱོར་པ། །
རྫུན་གྱི་སྣང་བས་བསླུ་བ་ག་ལ་ནུས། །
སྟེང་ནས་གནམ་རྡིབ་འོག་ནས་ས་འགུལ་ཡང་། །
སྣང་སྲིད་རྫུན་པར་ཤེས་པའི་རྣལ་འབྱོར་ལ། །
རེ་དོགས་སྤང་བླང་དགག་སྒྲུབ་ག་ལ་ཡོད། །
གདོད་མའི་རང་ཚུགས་ཟིན་པའི་དུས་ཤིག་མཆིས། །
བག་ཆགས་རྫུན་གྱི་རྒན་པོས་སྤྲུལ་པ་ཡི། །
སྣང་སྲིད་རྫུན་གྱི་ལྟད་མོ་སྣ་ཚོགས་ཀྱིས། །
ཅོལ་ཆུང་སེམས་ཀྱི་བྱིས་པ་བསླུས་པ་ལས། །
བདེ་སྡུག་རྫུན་གྱི་ཆོ་རོལ་ལོང་ལོང་གཡོས། །
ཨེ་མ་སེམས་ཉིད་དངོས་མེད་འཁྲུལ་པོ་ཆེས། །
སྤྲུལ་པ་སྲིད་པའི་གྲོང་ཁྱེར་ཆེན་པོ་འདིར། །
ལ་ལ་ལྕགས་བསྲེགས་ས་གཞིར་གཅེར་ཉལ་བྱེད། །
ལ་ལ་རིན་ཆེན་མེ་ཏོག་བདེ་བར་རོལ། །
ལ་ལ་ལྕགས་བསྲེགས་ཐོ་ལུམ་འབར་བ་ཟ། །
ལ་ལ་བདུད་རྩི་གསར་པའི་བཏུང་བས་མྱོས། །
ལ་ལ་མི་སྡུག་སྲིན་མོས་ཤ་ཁྲག་ཟ། །
ལ་ལ་ལྷ་མོ་མཛེས་མས་དགའ་བས་འཁྱུད། །
ཐམས་ཅད་སེམས་ཀྱིས་སྤྲུལ་ཞིང་སེམས་ཀྱིས་བྱས། །



དཔལ་ས་སྐྱའི་རིག་མཛོད།
འདི་ན་སྣང་སྲིད་འཁོར་འདས་དགྲར་ལངས་ཀྱང་། །
སེམས་རྟོགས་པ་ལ་ཕན་གནོད་རེ་དོགས་མེད། །
སྣང་སྲིད་ཐམས་ཅད་སེམས་ཀྱི་རང་རྩལ་ཡིན། །
བདེ་སྡུག་ཐམས་ཅད་སེམས་ཀྱིས་བཟོས་པ་ཡིན། །
འཁོར་འདས་ཐམས་ཅད་སེམས་ངོ་ཤེས་མ་ཤེས། །
དེ་ཕྱིར་སེམས་ནི་འཁོར་འདས་ཀུན་གྱི་གཞི། །
དཔེར་ན་རྨི་ལམ་ཆུ་བོས་ཁྱེར་བ་ན། །
དེ་ལས་ཐར་འདོད་ངལ་བ་རང་སྡུག་ཡིན། །
རྨི་ལམ་ཤེས་ན་རང་སྣང་རང་སར་གྲོལ། །
དེ་བཞིན་སྣང་སྲིད་འཁོར་འདས་ཆོས་རྣམས་ཀུན། །
རང་སྣང་ནང་དུ་རང་མགོ་མི་འཁོར་བ། །
རང་སྣང་རང་ངོ་ཤེས་ན་རང་སར་གྲོལ། །
དེ་སྐད་རང་ལ་ཉམས་མྱོང་ཡོད་མིན་ཡང་། །
དམ་པ་གོང་མའི་རྗེས་ཟློས་བྱས་པ་འདི། །
སྔགས་བཙུན་མཉྫམ་ཏིས་སྦྱར་བ་སྟེ། །
དགེ་བས་སྣང་སྲིད་འཁྲུལ་བ་རུ་ལོག་སྟེ། །
བདེ་ཆེན་ཆོས་སྐུའི་ནམ་མཁའ་མཐོང་བར་ཤོག །
ཅེས་དང་། ཡང་འདི་དག་གི་སྐབས་ཚོགས་ཀྱི་འཁོར་ལོ་མང་པོ་བསྐོར་བའི་ཚེ་གླུ་བླངས་
པའི་རིམ་པ་ལས། ཚིམ་པ་དྲུག་ལྡན་གྱི་ཚོགས་གླུ་ནི།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
༩)
ཨ་ལ་ལ་ཧོ། སྙན་པའི་གླུ་དབྱངས་ཀྱི་མཆོད་སྤྲིན། །
ཚངས་པའི་སྲས་མོའི་ཕྱག་གི་རྒྱུད་མང་ལས་སྙན་པ། །
མཁའ་འགྲོ་ངང་པ་འདུ་བའི་པད་རྫིང་འདིར་སྒྲེང་བས། །
རྩ་གསུམ་དགྱེས་པའི་འཛུམ་ཞལ་མངོན་སུམ་དུ་སྟོན་ཤོག །
ཨ་ལ་ལ་ཧོ། ཏིང་འཛིན་སྒྱུ་མའི་རྣམ་རོལ། །
བདག་མདུན་དཀྱིལ་འཁོར་ལྷ་ཚོགས། །
མཆོད་སྤྲིན་རྒྱ་མཚོས་ཚིམ་ཡོད། །
མཆོག་ཐུན་དངོས་གྲུབ་གནང་མཛོད། །
དྭངས་མ་ལྔ་འདུས་ཐིག་ལེ། །
སྙིང་གའི་ཡེ་ཤེས་སེམས་དཔའ། །
ཟག་མེད་བདུད་རྩིས་ཚིམ་ཡོད། །
ཆོས་སྐུའི་རང་ཞལ་སྟོན་མཛོད། །
དམ་ཅན་བུ་བཞིན་སྐྱོང་བ། །



དཔལ་ས་སྐྱའི་རིག་མཛོད།
རྒྱུ
1:|
༧
གུར་ཞལ་ལྕམ་དྲལ་འཁོར་བཅས། །
ཤ་ཁྲག་གཏོར་མས་ཚིམ་ཡོད། །
ཕྲིན་ལས་རྣམ་བཞི་སྒྲུབས་མཛོད། །
དམ་ཚིག་བརྩེ་གདུང་ལྡན་པའི། །
མཆེད་ལྕམ་རྡོ་རྗེའི་སྤུན་ཚོགས། །
བཟའ་བཅའ་བཏུང་བས་ཚིམ་ཡོད། །
དམ་ཚིག་བྱིན་རླབས་གནང་མཛོད། །
དག་པ་གསུམ་གྱི་རང་བཞིན། །
སྐྱེ་མཆེད་སེམས་དཔའ་སེམས་མ། །
གླུ་གར་རོལ་མོས་ཚིམ་ཡོད། །
དག་པ་རབ་འབྱམས་འཆར་མཛོད། །
གདོད་ནས་ལྷུན་གྲུབ་བཞུགས་པའི། །
ལུས་དཀྱིལ་གདན་གསུམ་ལྷ་ཚོགས། །
འགྱུར་མེད་བདེ་བས་ཚིམ་ཡོད། །
བདེ་སྟོང་ཡེ་ཤེས་སྦར་མཛོད། །
དེ་སྐད་ཚིམ་པ་དྲུག་ལྡན་འདོད་ཡོན་གྱི་ཚོགས་འཁོར། །
མཁའ་འགྲོ་རྣམ་ལྔ་དགྱེས་པའི་དཀྱིལ་འཁོར་འདིར་ཕུལ་ཚེ། །
སྙན་མོ་དྲི་ཟའི་བུ་མོའི་མགྲིན་གླུ་འདི་བསྒྱུར་བས། །
གདན་གསུམ་ལྷ་ཚོགས་དགྱེས་ཞལ་ལྷག་ལྷག་ཏུ་ངོམས་མཛོད། །



དལ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དག་སྣང་གི་ཚོགས་གླུ་ནི།
ཨ་ལ་ལ་ཧོ་སྣང་སྲིད་འཁོར་འདས། །
དག་པ་རབ་ཏུ་འབྱམས་སོ། །
སྣོད་ཀྱི་འཇིག་རྟེན་དག་པ། །
ཨོ་རྒྱན་མཁའ་འགྲོའི་ཕོ་བྲང་། །
བཅུད་ཀྱི་སེམས་ཅན་དག་པ། །
དཔའ་བོ་མཁའ་འགྲོའི་རང་བཞིན། །
ཕྱི་ཡི་ཚོགས་ཁང་དག་པ། །
དུར་ཁྲོད་རོལ་པའི་གཞལ་ཡས། །
ནང་གི་རྣལ་འབྱོར་དག་པ། །
ཐབས་ཤེས་གདན་གསུམ་ལྷ་ཚོགས། །
ཕྱི་ཡི་ཚོགས་གཞོང་དག་པ། །
པདྨ་བྷཉྫའི་སྣོད་མཆོག །
ནང་གི་ཚོགས་རྫས་དག་པ། །
བདུད་རྩི་ལྔ་ཡི་རང་བཞིན། །
ཚོགས་ཀྱི་སློབ་དཔོན་དག་པ། །
བླ་མ་སྐུ་བཞིའི་བདག་ཉིད། །
ན་



དཔལ་ས་སྐྱའི་རིག་མཛོད།
འཁོར་གྱི་འདུས་ཚོགས་དག་པ། །
ཐམས་ཅད་དམ་ཚིག་གཅིག་པ། །
ཚོགས་མགྲོན་ལྷ་ཚོགས་དག་པ། །
རྒྱུད་སྡེ་བཞི་ཡི་དཀྱིལ་འཁོར། །
ལུས་ཀྱི་འགུལ་བསྐྱོད་དག་པ། །
ཕྱག་རྒྱ་གར་གྱི་རང་བཞིན། །
ངག་གི་སྨྲ་དགོད་དག་པ། །
ཨཱ་ལི་ཀཱ་ལིའི་རོལ་མོ། །
ཡིད་ཀྱི་འཇུག་རྟོག་དག་པ། །
ཡེ་ཤེས་ལྔ་ཡི་རང་རྩལ། །
ཨ་ཧོ། དག་པ་ཉམས་ཀྱི་གླུ་ཆུང་། །
དག་སྣང་རབ་འབྱམས་རྣལ་འབྱོར། །
དམ་ཚིག་རྡོ་རྗེས་བསྒྱུར་རོ། །
དག་པ་གཉིས་ལྡན་གྲུབ་མཛོད། །ཅེས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འདོད་ཡོན་ལམ་ཁྱེར་གྱི་གླུ།
ཨ་ལ་ལ་ཧོ་གདོད་ནས་ལྷུན་གྲུབ། །
རང་ལུས་གདན་གསུམ་ཚང་བ། །
དྭངས་མའི་ལྷ་ཞལ་མཇལ་བྱུང་། །
འཕར་གཡོ་བདེ་དྲོད་འབར་བྱུང༌། །
འབར་འཛག་མཆོད་སྤྲིན་སྤྲོའོ། །
མཛེས་པའི་གར་གྱིས་མཆོད་དོ། །
སྙན་པའི་གླུ་དབྱངས་འབུལ་ལོ། །
ཞིམ་པའི་དྲི་བཟང་གཏུལ་ལོ། །
དགའ་བའི་ཤ་ཆང་རོལ་ལོ། །
བདེ་བའི་ཐབས་ཤེས་སྦྱོར་རོ། །
འདོད་ཡོན་ལྔ་ཡི་ཚོགས་འཁོར། །
འདོད་ཡོན་མ་སྤངས་རྣལ་འབྱོར། །
འདོད་ཡོན་རྒྱན་དུ་རོལ་ཚེ། །
འདོད་ཡོན་ལམ་ཁྱེར་གླུ་ཆུང་། །
འདོད་ཆགས་རྡོ་རྗེས་བསྒྱུར་རོ། །
འདོད་ཡོན་རྒྱུན་གྱི་འཁོར་ལོ། །
འདོད་རྒུར་ལོངས་སུ་བསྒྱུར་ཐོང་། །ཨི་ཐི།
JEE
ERIN



དཔལ་ས་སྐྱའི་རིག་མཛོད།
2
འདི་སྐོར་གཅོད་ཀྱི་ཚོགས་བརྒྱ་བྱས་པ་ན་ཚར་སློང་གི་རྨི་ལམ་འདྲ་ཅི་རིགས་བྱུང་བའི་རྐྱེན་
གྱིས་གླུ་འདི་བླངས་སོ། །
droneboo.com
ཨ་ཧོ། དབེན་རི་འདི་ཚོ་ཨོ་རྒྱན་རང་བྱུང་གི་ཕོ་བྲང༌། །
ཚོགས་ཁང་འདི་ཚོ་ཡེ་ཤེས་རང་སྣང་གི་གཞལ་ཡས། །
རྡོ་རྗེ་སློབ་དཔོན་ཤེས་རབ་ཕར་ཕྱིན་གྱི་ངོ་བོ། །
རྣལ་འབྱོར་ཕོ་མོ་དཔའ་བོ་མཁའ་འགྲོ་ཡི་རང་བཞིན། །
ཚོགས་རྫས་ཟག་མེད་བདུད་རྩིའི་དགའ་སྟོན་ལ་རོལ་པའི། །
བརྟུལ་ཞུགས་སྤྱོད་པའི་གཅོད་མཁན་རྣལ་འབྱོར་གྱི་ཉམས་གླུ། །
ངང་པའི་བུ་མོ་མྱོས་པའི་མགྲིན་གླུ་ལས་སྙན་པ། །
གཅོད་ཡུལ་ཕྱག་རྒྱ་ཆེན་པོའི་གླུ་དབྱངས་ཤིག་བསྒྱུར་ན། །
མ་དང་མཁའ་འགྲོའི་ལྷ་ཚོགས་སྐྱོ་གྲོགས་ལ་ཕེབས་ཤིག །
ཞེ་སྡང་རང་གཟུགས་ཐ་མལ་དགྲ་བགེགས་དང་རྒྱལ་འགོང་། །



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
g
།
བྱམས་དང་སྙིང་རྗེ་ཆེན་པོའི་རལ་གྲི་ཡིས་གཅོད་པའི། །
རྨད་བྱུང་བྱང་ཆུབ་སེམས་ཀྱི་དངོས་གྲུབ་ཅིག་ཞུ་ན། །
ཕ་གཅིག་དམ་པ་རྒྱ་གར་སྐྱོ་གྲོགས་ལ་ཕེབས་ཤིག །
འདོད་ཆགས་རང་གཟུགས་ཐ་མལ་ཆགས་ཡུལ་དང་འདྲེ་མོ། །
བདེ་ཆེན་དགའ་བ་བཞི་ཡི་རལ་གྲི་ཡིས་གཅོད་པའི།
ཟབ་གསང་ཕོ་ཉའི་ལམ་གྱི་དངོས་གྲུབ་ཅིག་ཞུ་ན། །
མ་གཅིག་ཡེ་ཤེས་མཁའ་འགྲོ་སྐྱོ་གྲོགས་ལ་ཕེབས་ཤིག །
གཏི་མུག་རང་གཟུགས་ཐ་མལ་བདག་འཛིན་དང་ཀླུ་གདོན། །
སྟོང་དང་རྟེན་འབྱུང་དབྱེར་མེད་རལ་གྲི་ཡིས་གཅོད་པའི། །
ཤེས་རབ་ཕ་རོལ་ཕྱིན་མའི་དངོས་གྲུབ་ཅིག་ཞུ་ན། །
འོད་གསལ་དབུ་མ་ཆེན་པོ་སྐྱོ་གྲོགས་ལ་ཕེབས་ཤིག །
ཐ་མལ་ཚུལ་དུ་སྣང་བའི་སྣོད་བཅུད་ཀྱི་དངོས་པོ། །
ཟབ་གསལ་གཉིས་སུ་མེད་པའི་རལ་གྲི་ཡིས་གཅོད་པའི། །
རྟེན་གཡོ་ལྷ་སྐུར་སྨིན་པའི་དངོས་གྲུབ་ཅིག་ཞུ་ན། །
ཡི་དམ་རྡོ་རྗེ་ཕག་མོ་སྐྱོ་གྲོགས་ལ་ཕེབས་ཤིག །
གཟུང་དང་འཛིན་པའི་རང་མདངས་རྟག་ཆད་ཀྱི་དགྲ་བོ། །
ལྟ་བ་འཁོར་འདས་དབྱེར་མེད་རལ་གྲི་ཡིས་གཅོད་པའི། །
རྟོག་ཚོགས་ཆོས་སྐུར་སྨིན་པའི་དངོས་གྲུབ་ཅིག་ཞུ་ན། །
ཡེ་ཤེས་ཕྱག་རྒྱ་ཆེན་པོ་སྐྱོ་གྲོགས་ལ་ཕེབས་ཤིག །
དུག་གསུམ་ནད་གསུམ་གདོན་གསུམ་ཁམས་གསུམ་གྱི་དགྲ་བོ། །



དཔལ་ས་སྐྱའི་རིག་མཛོད།
go
སེམས་ཉིད་གསལ་སྟོང་ཟུང་འཇུག་རལ་གྲི་ཡིས་གཅོད་པའི། །
སྐུ་གསུམ་རང་ངོ་ཤེས་པའི་དངོས་གྲུབ་ཅིག་ཞུ་ན། །
འཁོར་འདས་མཉམ་ཉིད་ཡེ་ཤེས་སྐྱོ་གྲོགས་ལ་ཕེབས་ཤིག །
གཉན་ས་འགྲིམ་ཞིང་ཕུང་པོ་ཟན་བསྐྱུར་གྱི་གཅོད་པས། །
སྐུ་བཞི་རང་ལ་རྫོགས་པ་ཤེས་རབ་ཀྱི་རལ་གྲིས། །
ཐོགས་བཅས་ཐོགས་མེད་དགའ་བྲོད་སྙེམས་བྱེད་ཀྱི་བདུད་བཞི། །
ཉག་གཅིག་རྩད་ནས་གཅོད་པའི་དངོས་གྲུབ་ཅིག་ཞུ་ན། །
དྲིན་ཆེན་རྩ་བའི་བླ་མ་སྐྱོ་གྲོགས་ལ་ཕེབས་ཤིག །
ཀུན་རྟོག་རང་གཟུགས་གློ་བུར་འདྲེ་རྒོད་དང་སྡང་དགྲ། །
དྲག་སྔགས་མཚོན་ཆ་འབར་བའི་རལ་གྲི་ཡིས་གཅོད་པའི། །
མཐུ་སྟོབས་མེ་ལྟར་འབར་བའི་དངོས་གྲུབ་ཅིག་ཞུ་ན། །
བདུད་འདུལ་ཁྲོས་མ་ནག་མོ་སྐྱོ་གྲོགས་ལ་ཕེབས་ཤིག །
དེ་སྐད་འཁོར་འདས་དབྱེར་མེད་རོ་སྙོམས་ཀྱི་ཚོགས་འཁོར། །
མ་གཅིག་ཡེ་ཤེས་མཁའ་འགྲོའི་དཀྱིལ་འཁོར་དུ་ཕུལ་ཚེ། །
དྲི་ཟའི་བུ་མོ་ངེད་གཉིས་མགྲིན་གཅིག་ཏུ་བསྡེབ་ནས། །
བདུད་བཞི་དབྱིངས་སུ་གཅོད་པའི་གླུ་དབྱངས་ཤིག་བསྒྱུར་ན། །
དོན་གཉིས་ལྷུན་གྱིས་གྲུབ་པའི་བཀྲ་ཤིས་ཤིག་ཞུའོ། །
ཞེས་པའང་གཅོད་མཁན་རོ་སྙོམས་སྤྱོད་པའི་རྡོ་རྗེས་སོ། །ཚོགས་གླུ་རྩ་གསུམ་དགྱེས་པའི་
རོལ་མོ་ཞེས་བྱ་བ།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། ཆོས་ཉིད་སྤྲོས་པ་བྲལ་བའི་མེ་ལོང་གི་ངོས་ན། །
སྣ་ཚོགས་ཐབས་ལམ་དབང་པོའི་གཞུ་རིས་ཀྱི་གུར་ཁྱིམ། །
ཐུགས་རྗེའི་ཆུ་འཛིན་དཀར་པོ་ལང་ལོང་དུ་གཡོས་ཏེ། །
སྙན་གྲགས་དབྱར་རྔའི་སྒྲ་དབྱངས་ཕྱོགས་ཀུན་ཏུ་སྒྲོགས་བཞིན། །
ཚད་མེད་ཕྲིན་ལས་ཆར་རྒྱུན་འཛད་མེད་དུ་འཇོ་བས། །
གདུལ་བྱ་འཛིན་མའི་སྐྱེད་ཚལ་སྨིན་ལེགས་སུ་རྒྱས་མཛད། །
ཁྱབ་བདག་གདེངས་ཅན་དབང་པོ་སྙིང་དབུས་ནས་དྲན་བྱུང༌། །
གཟུང་དང་འཛིན་པའི་རང་མདངས་རྟག་ཆད་ཀྱི་ཚོགས་གཏོར། །
ཐབས་ཤེས་དག་པ་གཉིས་ལྡན་ཞལ་དཀྱིལ་དུ་རོལ་པས། །
རྡོ་རྗེའི་ཡེ་ཤེས་འཕོ་བར་བྱིན་གྱིས་རང་རློབས་ཤིག །
དཀར་དམར་ཐིག་ལེའི་རྒྱུ་བ་ཐབས་ཤེས་ཀྱི་ཉི་ཟླ། །
འོད་གསལ་ཨ་ཝ་དྷུ་ཏིའི་ལྷ་ལམ་དུ་བཅིངས་པས། །
ཁོར་ཡུག་དག་པའི་སྣང་བའི་ལང་ཚོ་ཡིས་སྒེག་པ། །
གྲངས་མེད་བཙུན་མོའི་རྗེ་བོ་དྭངས་མ་ཡི་འོད་སྐུ། །
ཡི་དམ་དགྱེས་པ་རྡོ་རྗེ་སྙིང་དབུས་ནས་དྲན་བྱུང་། །



དཔལ་ས་སྐྱའི་རིག་མཛོད།
ཀྱི་
འཁྲུལ་བཅས་ཀུན་བརྟགས་སྣང་བ་ཕུང་ཁམས་ཀྱི་ཚོགས་གཏོར། །
ཡོངས་གྲུབ་གདན་གསུམ་ཞལ་གྱི་མཁའ་དབྱིངས་སུ་རོལ་ནས། །
ཅིར་སྣང་སྐུ་དང་ཡེ་ཤེས་དངོས་གྲུབ་ཅིག་སྩོལ་དང་། །
རྣམ་ཀུན་མཆོག་ལྡན་སྟོང་ཉིད་འོད་གསལ་གྱི་དགའ་མ། །
མཆོག་ཏུ་མི་འགྱུར་བདེ་ཆེན་གཞོན་ནུ་དང་འགྲོགས་པ། །
གྲངས་མེད་མཁའ་འགྲོའི་གཙོ་མོ་རྒྱལ་ཀུན་གྱི་སྐྱེད་ཡུམ། །
བདག་མེད་ལྷ་མོ་བཅོ་ལྔ་སྙིང་དབུས་ནས་དྲན་བྱུང་། །
ཉོན་མོངས་འཁོར་བར་འཆིང་བྱེད་རྩ་མདུད་ཀྱི་ཚོགས་གཏོར། །
འོད་གསལ་ཨ་ཝ་དྷཱ་ཏིའི་ཞལ་དཀྱིལ་དུ་རོལ་ནས། །
ས་བཅུ་དབུ་མར་སྨིན་པའི་དངོས་གྲུབ་ཅིག་སྩོལ་དང་། །
ཁྲག་གི་ཆུ་གཏེར་རྦ་རླབས་འཁྱིལ་བ་ཡི་དབུས་ན། །
རྒྱལ་ཀུན་ཡེ་ཤེས་གཅིག་བསྡུས་བསྟན་སྲུང་གི་སྡེ་དཔོན། །
གར་དགུའི་ཉམས་ཀྱིས་དཔའ་བའི་ཡེ་ཤེས་ཀྱི་མགོན་པོ། །
མཐིང་ནག་སྤྱན་གསུམ་མེ་འབར་དམ་ཚིག་ལས་བཞེངས་ཏེ། །
བརྒྱད་ཁྲི་བཞི་སྟོང་ཉོན་མོངས་འཁྲུལ་རྟོག་གི་ཚོགས་གཏོར། །
རང་གྲོལ་ཡེ་ཤེས་རྣམ་ལྔའི་ཞལ་དཀྱིལ་དུ་རོལ་ནས། །
སེམས་དང་སེམས་བྱུང་འཆོར་བའི་དགྲ་བགེགས་ཀུན་གཞོམ་མཛོད། །
རླུང་ནག་དུད་སྤྲིན་བསྐལ་མེ་འབར་བ་ཡི་ཀློང་ན། །
སྲིན་པོའི་གཟུགས་ཅན་དམ་ཉམས་བདུད་བགེགས་ཀྱི་གཤེད་མ། །
ལས་བཞི་མྱུར་དུ་སྒྲུབ་པའི་དམ་ཚིག་གི་མགོན་པོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
གཉན་མགོན་གདོང་བཞི་ནག་པོ་དམ་ཚིག་ལས་བཞེངས་ཏེ། །
རྟག་ཆད་ལྟ་བ་ངན་པའི་ཤ་ཁྲག་གི་ཚོགས་གཏོར། །
མཐའ་བཞི་སྤྲོས་པ་བརྒྱད་བྲལ་ཞལ་དཀྱིལ་དུ་རོལ་ནས། །
བདག་འཛིན་དགྲ་བགེགས་ཚར་གཅོད་ཕྲིན་ལས་ཤིག་ཞུའོ། །
བདག་འཛིན་སྲིད་པའི་ཁྲག་མཚོ་ཁོལ་བ་ཡི་ཀློང་ན། །
བདག་མེད་ཞི་བ་མྱང་འདས་སྟོང་ཉིད་ཀྱི་དགའ་མ། །
འདོད་ཆགས་དབང་ཕྱུག་རྗེས་འཛིན་སྒེག་མོ་ཡི་ཚུལ་འཆང་། །
ཞེ་སྡང་ཁྱབ་འཇུག་འདུལ་བའི་ཁྲོ་གཏུམ་གྱི་གཟུགས་ཅན། །
གཏི་མུག་ཚངས་པ་གཞོམ་པའི་དཔའ་མོ་ཡི་ཆ་བྱད། །
དཔལ་ལྡན་འདོད་ཁམས་གཙོ་མོ་དམ་ཚིག་ལས་བཞེངས་ཏེ། །
ཀུན་རྟོག་འཁྲུལ་པའི་རང་གཟུགས་ཁམས་གསུམ་གྱི་ཚོགས་གཏོར། །
འཁོར་འདས་བདེ་སྟོང་ཤར་བའི་བདག་མེད་ཀྱི་ཞལ་དུ། །
གཉིས་མེད་མཉམ་པ་ཆེན་པོས་ཧུབ་གཅིག་གིས་འཐུང་སྟེ། །
བུ་བཞིན་མེལ་ཚེ་སྐྱོང་བའི་ཕྲིན་ལས་ཤིག་ཞུའོ། །
གཞན་ཡང་སྣང་ཚུལ་བརྗོད་བྲལ་ཕྱི་ནང་གི་བསྟན་སྲུང་། །
རྒྱུད་གསུམ་དྲེགས་པའི་འཁོར་ཚོགས་དམ་ཚིག་ལས་བཞེངས་ཏེ། །
དུག་ལྔ་ཆོས་བརྒྱད་དགྲ་བོའི་ཤ་ཁྲག་གི་ཚོགས་གཏོར། །
འཁོར་འདས་མཉམ་པར་བརྡལ་བའི་ཞལ་དཀྱིལ་དུ་རོལ་ནས། །
ཕྲིན་ལས་རྣམ་བཞི་སྒྲུབ་པའི་སྟོང་གྲོགས་ཤིག་མཛོད་དང་། །
ཉི་ཤུ་རྩ་བཞི་གནས་ཡུལ་དུར་ཁྲོད་ཀྱི་གྲོང་ན། །



དཔལ་ས་སྐྱའི་རིག་མཛོད།
ཐབས་ཤེས་ཕྱག་རྒྱའི་གཟུགས་འཆང་དཔའ་བོ་དང་མཁའ་འགྲོ། །
བདེ་ཆེན་ཉམས་ཀྱིས་སྒེག་པའི་མཚར་སྡུག་གི་ཕོ་མོ། །
གྲངས་མེད་རྩ་རླུང་ཐིག་ལེའི་ངོ་བོ་རུ་སྨིན་པ། །
གནས་གསུམ་དཔའ་བོ་མཁའ་འགྲོ་དམ་ཚིག་ལས་བཞེངས་ཏེ། །
བདེ་ཆེན་ཀུན་རུ་ཡི་ཚོགས་འཁོར་གྱི་མཆོད་པ། །
སྟོང་ཆེན་ཡུམ་གྱི་མཁའ་དབྱིངས་ཞལ་དཀྱིལ་དུ་རོལ་ནས། །
ཅིར་སྣང་བདེ་སྟོང་འཆར་བའི་ཕྲིན་ལས་ཤིག་ཞུའོ། །
སྣང་སྲིད་སྐུ་དང་ཡེ་ཤེས་ཚོགས་ཁང་གི་གཞལ་ཡས། །
ཏིང་འཛིན་ཉམས་ཀྱིས་སྒེག་པའི་སྔགས་སྐྱེས་ཀྱི་མཁའ་འགྲོ། །
ང་ཚོ་དམ་ཚིག་གཅིག་པའི་རྡོ་རྗེ་ཡི་མཆེད་ལྕམ། །
ཟག་བཅས་འདོད་ཡོན་རྣམ་ལྔའི་ཚོགས་འཁོར་གྱི་མཆོད་པ། །
ཟག་མེད་བདེ་སྟོང་ཞལ་གྱི་མཁའ་དབྱིངས་སུ་རོལ་ནས། །
ཉེ་རྒྱུ་སྤྱོད་མཆོག་འགྲུབ་པའི་དངོས་གྲུབ་ཅིག་ཞུའོ། །ཞེས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
El
དུ
ཡང་རྨི་ལམ་འོད་གསལ་གྱི་སྐབས་ཤིག །
ཨ་ཧོ། འོད་གསལ་རྡོ་རྗེ་ལུས་ཀྱི་གྲོང་ཁྱེར་གྱི་དབུས་ན། །
འོད་གསལ་རང་བྱུང་ཨ་ཝ་དྷུ་ཏི་ཡི་ཁང་མཛེས།
འོད་གསལ་སྙིང་དབུས་དྭངས་མ་ལྔ་འདུས་ཀྱི་ཐིག་ལེ། །
འོད་གསལ་རྡོ་རྗེ་རིག་སྟོང་དབྱེར་མེད་ཀྱི་བླ་མ། །
འོད་གསལ་རིག་རྩལ་དག་པའི་འཁོར་ཚོགས་ཀྱི་ཚོམ་བུ། །
འོད་གསལ་འདུ་འབྲལ་མེད་པར་བཞུགས་པ་དེ་མཁྱེན་ནོ། །
འོད་གསལ་གཞི་ཡི་གནས་ལུགས་ཇི་བཞིན་དུ་རྟོགས་ཤིང་། །
འོད་གསལ་ལམ་གྱི་བགྲོད་པ་ཉི་ཟླ་ལྟར་མྱུར་ཏེ། །
འོད་གསལ་འབྲས་བུ་ཡེ་ཤེས་མངོན་སུམ་དུ་འགྱུར་བ། །
འོད་གསལ་སེམས་ཀྱི་རྡོ་རྗེའི་བླ་མ་དེ་མཁྱེན་ནོ། །
འོད་གསལ་ཉིན་མོའི་སྣང་བ་ཡེ་ཤེས་སུ་འཆར་ཞིང་། །
འོད་གསལ་མཚན་མོའི་གཉིད་ཀུན་འོད་གསལ་ལ་འབྱམས་པས། །
འོད་གསལ་རྨི་ལམ་སྤྲུལ་བསྒྱུར་སྤེལ་བ་ལ་དབང་ཐོབ། །
འོད་གསལ་ཁོར་ཡུག་ཡེ་ཤེས་ཆེན་པོ་ཡིས་མྱོས་པ། །
འོད་གསལ་སེམས་ཀྱི་རྡོ་རྗེའི་བླ་མ་དེ་མཁྱེན་ནོ། །
འོད་གསལ་སྐྱེ་བ་སྤྲུལ་སྐུའི་རོལ་གར་དུ་འཆར་ཞིང་། །
འོད་གསལ་འཆི་བ་ཆོས་སྐུའི་ཨ་མ་དང་མཇལ་ཏེ། །
འོད་གསལ་བར་དོ་ལོངས་སྐུའི་ཞིང་ཁམས་སུ་མཐོང་བ། །
འོད་གསལ་སེམས་ཀྱི་རྡོ་རྗེའི་བླ་མ་དེ་མཁྱེན་ནོ། །



དཔལ་ས་སྐྱའི་རིག་མཛོད།
རྒྱུ
ཧ་ཧ། གཏི་མུག་གཉིད་ཀྱི་མུན་ཁང་དུ། །
འོད་གསལ་ཆོས་སྐུའི་ཟླ་བ་ཤར། །
སྣང་མུན་བར་ལག་དབྱིངས་སུ་ཡལ། །
མཉམ་བཞག་རྗེས་ཐོབ་ས་མཚམས་ཞིག །
སྐྱེ་ཤིའི་མཚན་མ་རང་སར་གྲོལ། །
ཞེས་པའང་འོད་གསལ་རྡོ་རྗེས་སོ། །
བདེ་བ་ཆེན་པོའི་ཚོགས་གླུ་གསུམ་པའི་ཡེ་ཤེས་འདྲེན་པའི་བྱ་མ་རྟ་ཞེས་བྱ་བ།
ཨ་ལ་ལ་ཧོ། འདི་འདྲ་བ་ཡི་བདེ་བ། །
མི་འགྱུར་བ་ཡི་བདེ་བ། །
འཛག་པ་མེད་པའི་བདེ་བ། །
ཟག་པ་མེད་པའི་བདེ་བ། །
རྒྱུན་ཆད་མེད་པའི་བདེ་བ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འཕོ་འགྱུར་མེད་པའི་བདེ་བ། །
ངོས་བཟུང་མེད་པའི་བདེ་བ། །
སྟོང་པ་ཉིད་ཀྱི་བདེ་བ། །
སྤྲོས་པ་མེད་པའི་བདེ་བ། །
འདུ་འབྲལ་མེད་པའི་བདེ་བ། །
རྡོ་རྗེ་ལྟ་བུའི་བདེ་བ། །
སྣོད་ཀྱི་འཇིག་རྟེན་བདེ་བ། །
བདེ་བ་ཐིག་ལེའི་གཞལ་ཡས། །
བཅུད་ཀྱི་སེམས་ཅན་བདེ་བ། །
བདེ་བ་དྭངས་མའི་ལྷ་སྐུ། །
ཕྱི་ཡི་ཚོགས་གཞོང་བདེ་བ། །
བདེ་བ་པདྨ་རྡོ་རྗེ། །
ནང་གི་ཚོགས་རྫས་བདེ་བ། །
བདེ་བ་དྭངས་མ་ཐུག་འཕྲད། །
ཚོགས་མགྲོན་ལྷ་ཚོགས་བདེ་བ། །
བདེ་བ་རླུང་སེམས་ཡབ་ཡུམ། །
ལུས་ཀྱི་འགུལ་བསྐྱོད་བདེ་བ། །
བདེ་བ་དབབ་བཟུང་ལྡོག་འགྲེམས། །
ངག་གི་སྨྲ་རྒོད་བདེ་བ། །
བདེ་བ་ཧཱུྃ་འདྲེན་ཞི་དྲག །



དཔལ་ས་སྐྱའི་རིག་མཛོད།
EE
Ea
ཡིད་ཀྱི་འགྱུ་རྟོག་བདེ་བ། །
བདེ་བ་དགའ་བཞིའི་ཡེ་ཤེས། །
ཉམས་དང་འཆར་སྒོ་བདེ་བ། །
བདེ་བ་འཕར་གཡོ་བདེ་དྲོད། །
ཨ་ལ་ལ་ཧོ་བདེ་ཆེན། །
དབང་གི་ཡེ་ཤེས་བདེ་བ། །
བདེ་བ་གསུམ་པའི་ཡེ་ཤེས། །
ལམ་གྱི་ཉམས་ལེན་བདེ་བ། །
བདེ་བ་ཕོ་ཉའི་ལམ་མཆོག །
ཉམས་མྱོང་ལྟ་བ་བདེ་བ། །
བདེ་བ་ལྷན་སྐྱེས་ཡེ་ཤེས། །
བོགས་འབྱིན་སྤྱོད་པ་བདེ་བ། །
ཨ་ཝ་དྷཱུ་ཏིའི་སྤྱོད་པ། །
གྲུབ་མཐའི་ས་མཚམས་བདེ་བ། །
འཁོར་འདས་བདེ་སྟོང་ཡེ་ཤེས། །
མཐར་ཐུག་འབྲས་བུ་བདེ་བ། །
བདེ་ཆེན་ལོངས་སྤྱོད་རྫོགས་སྐུ། །
འཕོ་བའི་རྣལ་འབྱོར་བདེ་བ། །
བདེ་བ་རྡོར་སེམས་མཇལ་བ། །
བར་དོའི་ལམ་ཁྱེར་བདེ་བ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
{
བདེ་སྟོང་ཐིག་ལེའི་ལྷ་སྐུ། །
ཉིན་མོའི་སྣང་བ་བདེ་བ། །
བདེ་སྟོང་དགའ་བཞིའི་ཡེ་ཤེས། །
མཚན་མོའི་འོད་གསལ་བདེ་བ། །
བདེ་ཆེན་ངང་གིས་ཤར་བ། །
མཉམ་བཞག་སྒོམ་པ་བདེ་བ། །
བདེ་སྟོང་ནམ་མཁའ་ལྟ་བུ། །
རྗེས་ཐོབ་ཡུལ་སྣང་བདེ་བ། །
སྣང་བ་བདེ་ཆེན་ཡེ་ཤེས། །
ཉིན་མཚན་མཉམ་རྗེས་ཐམས་ཅད། །
བདེ་སྟོང་ཁོར་ཡུག་ཆེན་པོ། །
བདེ་ཆེན་རྡོ་རྗེའི་ལམ་མཆོག །
བདེ་སྟོང་ཕོ་ཉའི་རྣལ་འབྱོར། །
བདེ་ཆེན་གླུ་རུ་དྲངས་ཚེ། །
བདེ་སྡུག་ཚོར་བ་ཐམས་ཅད། །
བདེ་ཆེན་ངང་དུ་ལྷང་ལྷང་། །
བདེ་བ་ཀུན་གྱི་མཐར་ཐུག །
བདེ་གཤེགས་ལོངས་སྐུར་སྦྱོར་ཤོག །



དཔལ་ས་སྐྱའི་རིག་མཛོད།
Er
རང་ལོ་སུམ་ཅུ་སོ་གཉིས་
ལྕགས་སྟག་ལོའི་དཔྱིད་ཀར་
མཚམས་པ་རྣམས་ལ་སྲས་དོན་
མ་དང་། ཚར་ཆེན་གྱི་གསུང་
ཉི་ཟེར་རྣམས་ཀྱི་བཤད་པ་
བྱས། དེ་ནས་ཕ་རྒན་ཨ་ལྷུན་
བད་ཀན་ནད་ཀྱིས་ཐེབས་པར་
ཟླ་གཅིག་ཙམ་གྱི་བར་དབང་
དང་རིམ་གྲོ་བྱས་མཐར་འཆི་
བའི་ཚེའཕོ་བ་བྱང་བཞུས་སོགས་
ཅི་དྲག་དང་། རིན་པོ་ཆེའི་
མདུན་དུ་རྟ་གཅིག་དང་གཟི་
གཅིག་སོགས་ཀྱང་ཕུལ། དེ་ནས་བཟུང་ང་རང་ལ་སྔར་ནས་སྡང་བའི་དགྲ་བོ་སེ་ཚ་དཔོན་གྱིས་
གོ་འཇོ་ཨ་ནག་གི་དམག་ཕབ་པ་དང་། རྒྱ་བོད་དམག་འཁྲུག་ལངས་པ་སོགས་དུས་འགྱུར་
ཆེན་པོ་བྱུང་བའི་ཟིང་ལོང་གིས་ཉམས་ལེན་དང་སྒྲུབ་པ་ལ་བར་ཆད་ཆེན་པོ་བྱུང་། དགུན་
ཁར་ནི་གུ་ལུགས་ཀྱི་སྒྱུ་ལུས་དང་རྨི་ལམ། གཏུམ་མོ་རྣམས་ལ་འབད་དེ་དྲོད་ཅུང་ཟད་སྐྱེས་པས་
ཤ་གོས་སྤངས་ཤིང་ཤིག་དང་བཤང་བའི་སྲིན་འབུ་སོགས་ཡེ་མེད་པ་བྱུང་ངོ༌། །
EE
E
a



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།།
རང་ལོ་སུམ་ཅུ་སོ་གསུམ་ལྕགས་ཡོས་ལོར་ང་རང་གི་སློབ་མ་ཆོས་དབང་གཞན་རྐྱེན་གྱིས་
འཇོ་ཕུ་དགོན་གྱི་སྒྲུབ་བླ་ལ་འགྲོ་དགོས་བྱུང་བའི་ཚེ་སྐྱོ་གླུ་བླངས་པ་ནི།
ཀྱེ་ཧོ། བྲག་དཀར་དཀྱིལ་ལ་ཐང་དཀར་རྒོད་ཚང་བཅས། །
དཀར་རྫོང་བྲག་ངས་རྒྱུན་དུ་འགྲོགས་སྙམ་ཀྱང་། །
ཐང་དཀར་རྒོད་ཁྱོད་ནམ་འཕང་གཅོད་དོ་སྐད། །
ཚང་རྟེན་གོག་པོ་ངེད་གཉིས་མལ་དུ་ལུས། །
ཐང་དཀར་རྒོད་ཁྱོད་དྲན་ནས་ཡི་མུག་སྐྱེ། །
ཚང་རྟེན་གོག་པོ་མཐོང་ནས་མཆི་མ་ཤོར། །
ཐང་དཀར་རྒོད་ཁྱོད་རྙི་ཡིས་མ་ཟིན་ཞིང་། །
དཀར་རྫོང་བྲག་ང་ཐོག་གིས་མ་གཏོར་ཚེ། །
ཕྱིས་ནས་ཡང་ཡང་འཛོམས་པའི་སྨོན་འདུན་ཞུ། །
ཁྱོད་དང་ང་གཉིས་དམ་ཚིག་སྲད་བུས་སྦྲེལ། །
བློ་གཏད་སྙིང་ནས་བཅོལ་བའི་གྲོགས་པོ་བྱས། །
བློ་ཆུང་ངས་ནི་རྒྱུན་དུ་འགྲོགས་སྙམ་ཀྱང་། །
སྙིང་གི་བུ་ཁྱོད་གཞན་དུ་བཞུད་དོ་སྐད། །
ཁང་པ་གོག་པོ་ངེད་གཉིས་མལ་དུ་ལུས། །
སྙིང་གི་བུ་ཁྱོད་དྲན་ནས་སྐྱོ་བ་འཕེལ། །
ཁང་པ་གོག་པོ་མཐོང་ནས་མཆི་མ་ཤོར། །
རྣལ་འབྱོར་ང་ཡང་འཆི་བས་མ་ནོན་ཞིང་། །
ཤེས་ལྡན་བུ་ཁྱོད་གཞན་གྱིས་མ་བསླུས་ཚེ། །



དཔལ་ས་སྐྱའི་རིག་མཛོད།
ས
ཕྱིས་ནས་ཡང་ཡང་འཛོམས་པའི་སྨོན་འདུན་ཞུ། །
ཨ་ཅང་རྩེད་མོ་ཡིན་མོད། །
སྐྱེས་པ་ཐམས་ཅད་འཆི་ཞིང་། །
བསགས་པ་ཐམས་ཅད་འཛད་ལ། །
འདུས་པ་ཐམས་ཅད་འབྲལ་བ། །
འཁོར་བའི་མཚན་ཉིད་ཡིན་ནོ། །
དེ་ལ་སྐྱོ་བས་ཅི་ཕན། །
དགྲ་དང་གྲོགས་ཀྱི་སྣང་བ། །
རྨི་ལམ་སྣང་བ་བཞིན་དུ། །
རང་གི་སེམས་ཀྱིས་བཟོས་པའི། །
འཁྲུལ་སྣང་ཁོ་ན་ཡིན་པས། །
དགའ་སྡུག་རྟོག་པའི་ཆོ་རོལ། །
སྐྱེ་མེད་དབྱིངས་སུ་སྟིམ་ཤོག །
ཅེས་བླངས་སོ། །ལོ་དེར་དངུལ་མཆོད་ཆ་ཚང་དང་ཟངས་ཏིང་བཅུ་ལ་སོགས་པ་བཞེངས་
ཤིང་མཁྱེན་བརྩེའི་སྙན་བརྒྱུད་ཕུར་པའི་གནད་ཏིག་གི་བསྙེན་ཚད་ཅིག་ཀྱང་བསྐྱལ་ལོ། །
རང་ལོ་སུམ་ཅུ་སོ་བཞི་ཆུ་འབྲུག་ལོར་རི་ཁྲོད་ཡར་མར་གྱི་དགེ་འདུན་བཙུན་མ་སུམ་ཅུ་སྐོར་
ལ་གསུང་ངག་སློབ་བཤད་པོད་ཉི་ཤུ་རྩ་བཞི་སྐོར་གྱི་དབང་བྱིན་རླབས་ཁྲིད་ལུང་ཆ་ཚང་ཞིག་འཆད།
སྣང་གསུམ་རྫོགས་མཚམས་འཚུབ་ལྷོང་གི་རྣམ་པར་ངེད་རང་གི་རྟ་དྲེལ་བདུན་དུས་གཅིག་ལ་ཤི་
བ་དང་། ང་རང་གི་ལུས་ཐམས་ཅད་སྦྲིད་ཅིང་ཆོས་ཀྱང་འདོན་མི་ཤེས་པ་སྙམ་བྱེད་པ་དང་སྣང་བ་
ཐམས་ཅད་ཡེར་ཡེར་པོ་གཏད་སོ་མེད་པ་འདྲ་བྱུང་བ་ན། བླ་མ་བརྒྱུད་པ་ལ་གསོལ་བ་ནན་ཆེར་
[e



བྱསྒྱུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བཏབ་ཅིང་། ལྟ་བའི་ངང་ལ་བཞག་པས་གེགས་མེད་དུ་མཐར་ཕྱིན། རྨི་ལམ་དུ་རི་མཐོན་པོ་ཞིག་
གི་རྩེར་ཕྱིན་པས་བླ་མ་ས་ཆེན་གྱི་སྐུ་གདུང་ཡིན་ཟེར་བའི་མཆོད་རྟེན་དཀར་པོ་འགའ་ལ་སྐུ་དཀར་
གསོས་པ་ཞིག་རྨིས་པ་ས་སྐྱའི་བསྟན་པ་ལ་བྱ་བ་ཅུང་ཟད་བྱས་སྙམ་སྤྲོའོ། །ལམ་འབྲས་རྫོགས་
ནས་མཆོད་ཀོང་ཆེ་ཆུང་ཉིས་བརྒྱ་སོགས་རྟེན་བཞེངས་ཕྲན་བུ་བྱས། འདིའི་སྟོན་རྫོང་གསར་དུ་
རིན་པོ་ཆེ་མཇལ་བར་ཕྱིན་ཏེ། གྲུབ་རྒྱལ་ཚེ་དབང་སོགས་ཞུས། ངེད་རང་ལ་དུ་བ་སོགས་ཀྱི་
ཉམས་དང་། རྨི་ལམ་འོད་གསལ། ལྟ་བའི་གོ་ཚུལ་སོགས་ཀྱི་རྟོགས་འབུལ་རྒྱས་པར་ཞུས་པས།
རིན་པོ་ཆེས་ཀྱང་དེ་དག་གི་གེགས་སེལ་བོགས་འདོན་ངོ་སྤྲོད་སོགས་དགྱེས་བཞིན་བསྩལ། གོས་
ཆེན་ཁ་བདུན། ཕོར་པ་འཇུས་ཞལ་སུམ་ཅུ་སོགས་ཕུལ་ལོ།
།



དཔལ་ས་སྐྱའི་རིག་མཛོད།
རང་ལོ་སུམ་ཅུ་སོ་ལྔ་ཆུ་སྦྲུལ་ལོར་ང་རང་གི་སྒྲུབ་ཁང་དུ་ལམ་འབྲས་ཀྱི་རྩ་རླུང་ཐིག་ལེ་ལ་
འབད་རྩོལ་བྱས། ཁྱད་པར་དུ་གསུམ་པའི་ལམ་ལ་སྦྱངས་པས། སྐད་ཀྱི་གདངས་སམ། ལུས་
ཀྱི་འགུལ་བསྐྱོད། སེམས་ཀྱི་དྲན་ལུགས་ཕྲན་བུ་རེས་ཀྱང་། ལུས་ཐམས་ཅད་སིབ་སིབ་ཟིང་
ཟིང་བྱེད་པའི་བདེ་བ་ཆེན་པོ་འབར་ཞིང་། སེམས་ལའང་རེས་བདེ་སྣང་། རེས་སྐྱོ་སྣང་། རེས་
ན།ངའི་རྨང
མི་རྟོག་པ་བརྒྱལ་ལོག་པ་འདྲ་བ། རེས་རིག་པ་གཏིང་གསལ་བས་ཉམས་ཀ་རེ་བ་གང་གིས་ཀྱང་
སྒྲིབ་བྱེད་མེད་པ་འདྲ་བ། རེས་སྟོང་ཧད་ཧད་པོ་རི་དང་ཁང་པ་སོགས་གང་ལ་ཡང་ཟང་ཐལ་ལེ་
བ་སོགས་ཉམས་དང༌། རྨི་ལམ་དུ་ལུས་བདེ་བས་གང་ཞིང་མདངས་དང་བདེ་བའི་འོད་གསལ་
འབའ་ཞིག་འཆར་བ་དང་། རྡོ་རྗེ་ཐུང་དུ་སོང་ཞིང་ཡར་འཐེན་པ་དང་མར་བརྐྱང་པ་ལ་དབང་
ཅུང་ཟད་ཐོབ་པ་དང་ཐིག་ལེ་ཅུང་ཟད་བརྟན་པ་སོགས་བྱུང་ངོ་། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རང་ལོ་སུམ་ཅུ་སོ་དྲུག་ཤིང་རྟ་ལོར་སླར་ཡང་རྫོང་གསར་དུ་རིན་པོ་ཆེའི་མདུན་དུ་ཕྱིན་པས་མཁའ་
སྤྱོད་བྱིན་རླབས་དང་བ་རི་བརྒྱ་རྩ་བཅས་ཐོབ། དེ་རྗེས་དཔལ་ས་སྐྱའི་བདག་ཆེན་ངག་དབང་ཀུན་
དགའ་བསོད་ནམས་ཡབ་ཡུམ་སྲས་དང་བཅས་པ་རིན་པོ་ཆེའི་མདུན་གསུང་ངག་ཞུ་བར་ཕེབས་
པ་དང་ལྷན་དུ་ལམ་འབྲས་ཀྱི་དབང་བྱིན་རླབས་རྗེས་གནང་རྣམས་ལས་བདག་མེད་ལྷ་མོ་བཅོ་
ལྔའི་དབང་ཆེན་དེ་མ་གཏོགས་ཆ་ཚང་བ་དང་། ཁྲིད་སྐོར་མཁྱེན་ཁྲིད་ལ་ཀླུ་ཁྲིད་ནས་དོགས་གཅོད་
ཕྲན་བུ་དང་བཅས་པའི་ཁྲིད་ལུང་སྦྲགས་མ། བརྡ་དོན་གསལ་བ་དང་ལམ་སྦས་བཤད་ཀྱི་ཁྲིད་བདག་
ཆེན་གསུང་དང་པོད་སེར། པོད་དམར། པོད་ནག །པོད་སྔོན། སྲས་དོན་མ། ཟླ་ཟེར། ཉི་ཟེར།
མན་ངག་རྣམ་བཤད། དག་ལྡན་མཆན་སྦྱར། སྡེ་གཞུང་སྤྲུལ་སྐུའི་གསུང་ལམ་དུས་ཀྱི་གོ་དོན། འཁོར་
འདས་དབྱེར་མེད། ལམ་འབྲས་སྨོན་ལམ། རྗེ་ཉིད་ཀྱི་གསུང་བསྟན་རྒྱས་སྨོན་ལམ་དང་སྐུ་
བསྟོད་སྐོར་སོགས་ཀྱི་ལུང་། གཞན་ཡང་སྒྲུབ་བཏུས་ཀྱི་རྗེས་གནང་མང་པོ་བཅས་ཐོབ། འདུས་
པའི་གཙོ་བོར་ས་སྐྱའི་བདག་ཆེན་ཡབ་ཡུམ་སྲས་གསུམ་དང་ས་སྐྱའི་ལྷ་ཁང་མཁན་ཆེན། དིལ་
མགོ་མཁྱེན་བརྩེ། ཨ་མདོ་དྷིཕུ་ཆོས་རྗེ་སོགས་སུམ་བརྒྱ་ཙམ་ཡོད། རིན་པོ་ཆེའི་མདུན་དུ་ཏཱ་ཡང་
བཅོ་ལྔ་དང་། དངུལ་གྱི་བདུན་ཚར་ཆེ་ལེགས། དངུལ་གྱི་ཁྲ་སྡེར་ཁྲ་བཀྱག་སོགས་དང་། བདག་
l



དཔལ་ས་སྐྱའི་རིག་མཛོད།
ཆེན་མདུན་ཏཱ་ཡང་བཅུ། ཡུམ་སྲས་དང་བླ་མ་ཆེ་རིགས་ལ་ཏཱ་ཡང་ལྔ་རེ། གཞན་བླ་སྤྲུལ་ལས་སྣེ་ལྔ་
བཅུ་སྐོར་ལ་དར་བཟང་དང་བུ་རམ་རྡོག་པོ་རེ། འདུས་སྤྱིར་མང་ཇའི་བསྙེན་བཀུར་དང་། རྒྱ་
དངུལ་སྒོར་རེ་བཅས་ཕུལ། ས་སྐྱ་བདག་ཆེན་མདུན་ནས་གྲུབ་རྒྱལ་ཚེ་དབང་དང་འཕོ་ལུང་། ལྷ་
ཁང་མཁན་ཆེན་ལས་འཁོར་འདས་དབྱེར་མེད་ཀྱི་ཁྲིད་དང་། ཀུན་དགའ་ལེགས་འབྱུང་གི་གསུང་
མཁའ་སྤྱོད་རྒྱུན་ཁྱེར་གྱི་ཁྲིད་ལུང་། ཁམས་བྱེའི་མཁན་ཐོག་མི་ཉག་དམ་ཆོས་ལས་དབུས་མཐའ་
རྣམ་འབྱེད་ཀྱི་བཤད་པ་བཅས་ཐོབ། གསུང་ངག་ཐོག་མར་འཛུགས་པའི་དུས་རྨི་ལམ་དུ་རིན་པོ་
ཆེའི་ཞལ་ནས་ཁྱོད་མཁའ་སྤྱོད་དུ་གཏོང་བ་ཡིན་གསུངས་ནས་ངེད་ཀྱི་སྙིང་ག་ན་ཞལ་ཕུ་མཛད་
ཅིང་འདུག་པ་ན་ང་རང་གི་འོག་ནས་རླུང་ཞིག་སི་ལི་ལི་བྱུང་བས་རང་ལུས་ནམ་མཁའ་ལ་ཡེ་རེ་
བཀྱགས་བཞིནའཕུར་ཕྱིན་པའི་ཚེ་ནམ་མཁའི་དབྱིངས་མཐོན་པོར་སླེབས་པ་ན་གཉིད་སད། དེ་
ནས་བརྩིས་པའི་ཞག་བདུན་པའི་ནུབ་འདིའི་འོག་ན་ཀླུ་ཡི་ཕོ་བྲང་ཡོད་ཟེར་ནས་ང་རང་གིས་ས་
ཞིག་རྐོ་ཡིན་འདུག་པ་ན་འོ་མའི་ཆུ་སྒོ་ཆེན་པོ་ཐོལ་ཐོལ་རྡོལ་བ་ལས་ང་རང་གིས་མང་པོ་བཏུང་
ཞིང་སྣོད་མང་པོར་བླུགས་པ་རྨིས། འདི་སྐབས་བདེན་མེད་ཀྱི་ཉམས་སྣང་བ་ཐམས་ཅད་ཟ་ཟི་
སྐྱོང་བ་ཡིན་གསུང་
དེ་ནས་ནམ་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བན་བུན་རྨི་ལམ་མམ་བར་དོ་ཡིན་སྙམ་པ་གཏད་མེད་ཡེ་རེ་བ་དེ་ཀའི་ངང་དུ་བཞག་ན་གནས་
ཆ་ཤིན་ཏུ་ཆེ་ཞིང་གྲོགས་སོགས་སུ་ཡོད་ཀྱང་གྲོགས་ཀྱི་འདུ་ཤེས་རགས་པ་མེད་པར་གསལ་
ཉམས། སྟོང་ཉམས། བདེ་ཉམས། མི་རྟོག་པའི་ཉམས་སོགས་སྔར་དང་ཡེ་མི་འདྲ་བ་ཉམས་
མཐུག་ཅིང་གསལ་བ་དང་། སྐབས་སུ་སྐྱོ་སྣང་ཆེ་ཞིང་། བླ་མ་ལ་མོས་གུས། སེམས་ཅན་ལ་
སྙིང་རྗེ། སྒྱུ་ལུས་ཀྱི་བདེན་འཛིན་ཞིག་པ་སོགས་གང་ལའང་སྔར་དང་མི་འདྲ་བ་ངེས་ཤེས་ཆེ་
ཞིང་༑ དེ་ཀ་ལ་ཙེ་ནེ་གནས་པ་འདྲ་བ་དང་། ཉམས་གང་ལའང་མི་ཐོགས་པ། ན་ཚ་སོགས་
བདེ་སྡུག་ཐམས་ཅད་ཉམས་དེའི་ངང་དུ་བསྒྱུར་ན་ཕན་གནོད་མེད་སྙམ་ནས་ཟ་ལྕག་སོགས་ལ་
བརྟག་དཔྱད་ཤོར་བ་ཞིག་ཟླ་བ་དྲུག་ཙམ་བྱུང་། དེ་དུས་རང་གིས་འཁོར་འདས་དབྱེར་མེད་ལ་གོ་
བ་ལོན་ཚུལ་གླུ་རུ་བླངས་པ་ནི།
ས
ཨ་ཧོ། དུས་གསུམ་གྱི་རྒྱལ་བ་ཐམས་ཅད་ཀྱི། །
ཡེ་ཤེས་ཀྱི་ཕུང་པོ་གཅིག་བསྡུས་ནས། །
བདག་དམུ་རྒོད་སེམས་ཅན་འདུལ་བའི་ཕྱིར། །
མི་ཕལ་པའི་གཟུགས་སུ་སྣང་བ་ཡི། །



དཔལ་ས་སྐྱའི་རིག་མཛོད།
g
ཕ་དྲན་པས་གདུང་སེལ་རིན་པོ་ཆེ། །
ཐུགས་བརྩེ་བས་ཡུད་ཙམ་གསན་པར་ཞུ། །
སྤྲང་བདག་ལ་ཉམས་མྱོང་མ་མཆིས་ཀྱང་། །
ཕ་བླ་མ་སངས་རྒྱས་བཀའ་དྲིན་ལས། །
ཆོས་ལྟ་བ་འཁོར་འདས་དབྱེར་མེད་ལ། །
རང་གོ་ཡུལ་ཇི་ལྟར་བྱུང་བཞིན་ཞུ། །
ཆོས་ཁུངས་ལ་བཙུན་རུང་མི་བཙུན་རུང་། །
ངའི་ལུང་ཁུངས་གཉིས་མེད་ཀྱེ་རྡོ་རྗེ། །
ཆུ་མགོ་གངས་དཀར་ལ་ཐུག་པ་བཞིན། །
རྗེ་རྒྱལ་བ་རྡོ་རྗེ་འཆང་ཆེན་གྱི། །
བཀའ་ཡང་དག་ལུང་གི་ཚད་མ་ཞེས། །
འཕགས་བོད་ཀྱི་པཎ་གྲུབ་ཀུན་ལ་གྲགས། །
རྒྱུད་ཡིན་མིན་གྱི་ཐེ་ཚོམ་རྩོད་པ་མེད། །
བཀའ་སྤྱི་དང་ཞུ་དག་འཕེར་བ་ཡིན། །
བརྒྱུད་པ་ལ་བཟང་རུང་མི་བཟང་རུང་། །
ངའི་བརྒྱུད་པ་འཇམ་དབྱངས་ས་སྐྱ་པ། །
ཁོང་ཟུང་འཇུག་རྡོ་རྗེ་འཆང་དབང་ནས། །
ཕ་དྲིན་ཆེན་རྩ་བའི་བླ་མའི་བར། །
སངས་རྒྱས་ཉག་གཅིག་གི་ཕྲེང་བ་ལ། །
སོ་སྐྱེའི་བླ་མས་བར་མ་ཆོད། །
[ES



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བརྒྱུད་པ་གསེར་གྱི་ཕྲེང་བ་ལ། །
དམ་སེལ་ངན་པའི་གཡའ་མ་གོས། །
དེ་རྣམ་ཐར་དང་ཞུ་དག་འཕེར་བ་ཡིན། །
བྱིན་རླབས་ལ་ཆེ་རུང་མི་ཆེ་རུང་། །
ངའི་བླ་མ་ཆོས་ཀྱི་བློ་གྲོས་ཡིན། །
ཡ་ཀི་འོག་མིན་གྱི་ཕོ་བྲང་ན། །
ལོངས་སྐུ་ལ་རྡོ་རྗེ་འཆང་ཆེན་ཞེས། །
ཁ་སྦྱོར་ལ་ཡན་ལག་བདུན་ལྡན་སྐུ། །
མཐིང་ག་ལ་འོད་ཟེར་ལམ་མེ་བ། །
ཁོང་ས་བཅུའི་བྱང་སེམས་འཁོར་ཚོགས་ལ། །
ཐེག་ཆེན་གྱི་ཆོས་འཁོར་བསྐོར་རོ་སྐད། །
འདི་ན་ཞིག་མོས་གུས་དག་པའི་རྩལ། །
མཆོག་སྤྲུལ་ལ་ཆོས་ཀྱི་བློ་གྲོས་ཞེས། །
མི་གཟུགས་ལ་སངས་རྒྱས་དགོངས་པ་ཅན། །
སྐལ་ལྡན་ནི་འདུས་པའི་འཁོར་ཚོགས་ལ། །
གསང་ཆེན་གྱི་ཆོས་འཁོར་བསྐོར་རོ་སྐད། །
ཁོང་གདོད་མའི་གཞི་ལ་དབྱེར་མེད་ཅིང་། །
སྤངས་རྟོགས་དང་ཡོན་ཏན་ལ་ཁྱད་པར་མེད།།
ཐུགས་རྗེ་དང་བྱིན་རླབས་མཉམ་མོ་ཞེས། །
མི་ང་ལ་ཐེ་ཚོམ་སྤུ་ཙམ་མེད། །
།



དཔལ་ས་སྐྱའི་རིག་མཛོད།
དེ་བསྟོད་འདོད་དང་མོས་གུས་ཀྱིས་བཞག་པ་མིན། །
ཕོ་རུས་དང་འདོད་ཆགས་ཀྱི་དད་པ་མིན། །
བླུན་དད་དང་གྲགས་པའི་རྗེས་འབྲང་མིན། །
དེ་རང་སེམས་དང་ཞུ་དག་འཕེར་བ་ཡིན། །
ཉམས་ལེན་ལ་ཟབ་རུང་མི་ཟབ་རུང་། །
ངའི་ཉམས་ལེན་གསུང་ངག་ལམ་འབྲས་ཡིན། །
མ་རྒྱལ་ཀུན་སྐྱེད་ཡུམ་བདག་མེད་མས། །
ཁོང་པཎ་གྲུབ་དབང་པོ་བི་རཱུ་པར། །
གདམས་པ་ནས་བཟུང་ད་ལྟའི་བར། །
ཚད་མ་བཞི་དང་སྙན་བརྒྱུད་བཞིའི། །
རྟེན་འབྲེལ་བྱིན་རླབས་མཐུ་མ་ཉམས། །
བདག་མེད་ཡེ་ཤེས་མཁའ་འགྲོ་མའི། །
ཞལ་ནས་གསུངས་པའི་དྲོད་ལྡན་ལ། །
མི་ཚིག་བཅོས་མའི་ལྷད་མ་ཞུགས། །
སྐུ་གསུམ་གྱི་ཞིང་ཁམས་བཙལ་ན་ཡང་། །
ཆོས་འདི་ལས་ཟབ་པ་མེད་དོ་ཞེས། །
ལྷ་བརྒྱ་བྱིན་ཡིན་ཡང་འགོག་དཀའ་བའི། །
འཕྲོག་མེད་ཀྱི་ཡིད་ཆེས་རྡོ་བ་ལ། །
རི་མོ་རུ་བྲིས་པ་བཞིན་དུ་གྱུར། །
དེ་ཕྱོགས་རིས་དང་གྲུབ་མཐས་བཟོས་པ་མིན། །
29



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
གྲྭ་ས་དང་ཆགས་སྡང་གི་སྐད་ཆ་མིན། །
དེ་ཚད་མ་བཞི་ཡིས་གྲུབ་པ་ཡིན། །
ལྟ་བ་ལ་མཐོ་རུང་མི་མཐོ་རུང་། །
ངའི་ལྟ་བ་འཁོར་འདས་དབྱེར་མེད་ཡིན། །
ཡ་ཀི་སངས་རྒྱས་ཀྱི་ཐུགས་དགོངས་དང་། །
མ་ཀི་རིགས་དྲུག་གི་འཁྲུལ་རྟོག་གཉིས། །
ཆོས་ཉིད་ཀྱི་ངང་དུ་རོ་གཅིག་པ། །
འཁོར་འདས་དབྱེར་མེད་ཀྱི་ལྟ་བ་ཡིན། །
སངས་རྒྱས་གཞན་དུ་འཚོལ་བ་འཁྲུལ། །
འཕྲོ་རྒོད་དུག་ལྔ་རང་མཚན་དང་། །
མི་རྟོག་ཆོས་སྐུའི་ཡེ་ཤེས་གཉིས། །
རང་གྲོལ་ཤེས་ན་གཅིག་པ་སྟེ། །
གནས་དགའ་འགྱུ་སྡུག་བྱེད་པ་ཤ་རེ་ཚ།
གནས་ཀྱང་ཆོས་སྐུ་འགྱུ་ཡང་སྤྲུལ་པའི་སྐུ། །
རིག་པ་ལོངས་སྐུའི་དབྱིངས་ལས་མ་གཡོས་སོ། །
འཁོར་བ་སྡུག་བསྔལ་གྱི་གྲོང་ཁྱེར་དང་། །
མྱང་འདས་བདེ་ཆེན་གྱི་ཞིང་ཁམས་གཉིས། །
གདོད་ནས་དབྱེར་མེད་དུ་བཞུགས་པ་ལ། །
འཁོར་འདས་རུ་ཤན་འབྱེད་པ་ཤིན་ཏུ་འཁྲུལ། །
རེ་དོགས་སྤང་བླང་གདོན་ཆེན་སྙིང་ལ་ཞུགས། །
།
Q



དཔལ་ས་སྐྱའི་རིག་མཛོད།
ཆུ་
agla
a?
གང་ཞིག་ལེགས་པར་རྟོགས་ན་སངས་རྒྱས་མཆོག །
རྡོ་རྗེ་འཆང་གི་ཐུགས་དང་མཚུངས་འགྱུར་ཞིང་། །
མ་རྟོགས་སྲིད་པ་གསུམ་དུ་རྣམ་འཁོར་བ། །
ཀུན་གཞི་རྒྱུ་རྒྱུད་གསལ་སྟོང་ཟུང་འཇུག་སེམས། །
སྐུ་གསུམ་རང་ངོ་འཕྲོད་པ་བླ་མའི་དྲིན། །
རོ་མཉམ་ལྟ་བའི་གདེང་དང་མི་ལྡན་པའི། །
མཆོག་དམན་རེ་དོགས་འཛིན་པ་སྣ་ཚོགས་ཀྱིས། །
ཀུན་གཞི་ཆོས་སྐུ་འབྱེད་པ་ཐེག་པ་དམན། །
མཐོན་པོར་འདོད་པས་དམའ་བའི་གྲལ་མཐར་ལྷུང་། །
རྣམ་ཤེས་མ་སྤངས་ཡེ་ཤེས་ཆེན་པོ་རུ། །
བཟོ་མེད་ལྷུག་པར་སྐྱོང་བ་ཉམས་ལེན་གནད། །
རྣམ་ཤེས་ཡེ་ཤེས་འབྱེད་པའི་ཏུར་ཏུར་པོས། །
གཉུག་མ་ལྷན་སྐྱེས་དོན་གྱི་གྲོགས་བཟང་སྟོར། །
བཅས་བཅོས་བསྒྱུར་བཀོད་བཟོ་ལྷད་ལ་སོགས་པ། །
ད་ལྟའི་རང་རིག་ཡེ་ཤེས་སྐད་ཅིག་མར། །
མ་ཡེངས་རང་མདངས་སྐྱོང་བ་བཞག་ཐབས་གནད། །
ཟབ་ཟབ་མཐོན་པོའི་ཆོས་སྐད་རྗེས་འབྲང་ནས། །
གསལ་སྟོང་ཕྲ་རགས་དྭངས་སྙིགས་འབྱེད་པ་ནོར། །
དྭངས་མ་འདོད་པས་རྙོག་མ་མི་ཟད་སློང་། །
ཕྲ་བ་གྲིམ་པས་རགས་པའི་ངར་འཛིན་ལྡང་། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
RE
མ་བཅོས་བཞག་པའི་སེམས་ནི་སངས་རྒྱས་ཡིན། །
མ་བཙལ་ཡེ་ནས་གནས་པ་སྐྱོང་བ་ཡིན། །
འདི་ཡིན་འདི་མིན་རྟོག་དཔྱོད་རྣོན་པོ་ཡིས། །
སེམས་རིག་ཤན་འབྱེད་བྱེད་པ་ཨ་ཐང་ཆད། །
བགྲུང་བགྲུང་རྩོལ་བས་རྙོག་མ་མི་ཟད་སློང་། །
སྤྱང་སྤྱང་བྱ་རས་བོས་པའི་ཡེ་ཤེས་བྲོས། །
མཁས་མཁས་སྤྱད་པས་དོན་གྱི་གནད་འགག་སྟོར། །
འཁོར་བ་མ་སྤངས་མྱང་འདས་ཆེན་པོ་རུ། །
མ་བསྒྲུབ་ཡེ་ནས་གནས་པ་ཆོས་ཉིད་གཤིས། །
འཁོར་འདས་དབྱེར་མེད་རྟོགས་པ་བླ་མའི་དྲིན། །
འཁོར་འདས་སྤང་བླང་བྱེད་པ་ཤིན་ཏུ་བླུན། །
མཉམ་ཉིད་ལྟ་བའི་རྒྱལ་པོ་སྤྲང་ལ་འཁྱམས། །
རེ་དོགས་སྤང་བླང་བདག་འཛིན་གཟེབ་ལ་ཆུད། །
ཉོན་མོངས་མ་སྤངས་ཡེ་ཤེས་ཆེན་པོ་རུ། །
རང་གསལ་ལྷུག་པར་སྐྱོང་བ་མན་ངག་གནད། །
སྐྱོན་རྣམས་ཡོན་ཏན་ལེན་པ་མ་ཤེས་པར། །
ཉོན་མོངས་ཡེ་ཤེས་འབྱེད་པ་ཤིན་ཏུ་བླུན། །
བྱུང་རྒྱལ་མན་ངག་རྒྱལ་པོ་འབངས་ཀྱིས་བསླུས། །
རྣམ་རྟོག་མ་སྤངས་རང་བྱུང་ཡེ་ཤེས་སུ། །
རང་གྲོལ་རྗེན་པར་སྐྱོང་བ་སྒོམ་པའི་གནད། །



དཔལ་ས་སྐྱའི་རིག་མཛོད།
རྟོག་པ་ཁ་ཚོམ་གཅོད་པའི་ཞི་གནས་ལ། །
སྡུག་བཙིར་སེམས་འཛིན་བྱེད་པ་ཉོན་རེ་མོངས། །
གནས་འདོད་རྩོལ་བས་འགྱུ་བ་ནན་གྱིས་སྒྲུབ། །
སྒོམ་འདོད་ཞེན་བློས་སྒོམ་གྱི་རྩ་བ་རུལ། །
ཆོས་ཅན་མ་སྤངས་ཆོས་ཉིད་གཉུག་མ་རུ། །
རང་བཞིན་ཡེ་ནས་གནས་པ་གཤིས་ཀྱི་བབ། །
ཆོས་ཅན་ཆོས་ཉིད་འབྱེད་པའི་ཟིང་ཟིང་པོས། །
སྐྱོན་མེད་གཉུག་མའི་གྲོགས་བཟང་མལ་ནས་སྟོར། །
ལྟ་ངན་མི་གཙང་མཛེ་མོས་དམ་དུ་འཁྱུད། །
གཟུང་བའི་ཡུལ་སྣང་ཆུ་ཡི་ཟླ་བ་བཞིན། །
གང་སྣང་ཕན་གནོད་མེད་པར་རང་སར་དག །
འཛིན་པའི་སེམས་རྟོག་ནམ་མཁའི་གློག་འགྱུ་འདྲ། །
གང་ཤར་དགག་སྒྲུབ་མེད་པར་རང་སར་གྲོལ། །
སྣང་སེམས་དབྱེར་མེད་དུ་མ་རོ་གཅིག་པས། །
དུས་གསུམ་རྟོག་པ་ལམ་ཁྱེར་སྤྱོད་པའི་གནད། །
གཟུང་འཛིན་རྒྱང་ཆད་འཛིན་པ་ཐེག་པ་དམན། །
རོ་སྙོམས་སྤྱོད་པའི་སེངྒེ་ཁྱིས་བདས་ཤོར། །
ཀུན་རྫོབ་མ་སྤངས་དོན་དམ་བདེན་པ་རུ། །
གདོད་ནས་རྣམ་པར་དག་པ་ཤེས་བྱའི་གཤིས། །
ཕྱིར་ལྟས་རྟོག་གེའི་དཔྱད་པ་རྣོན་པ་ཡིས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
a
2qgn
གཅིག་དང་ཐ་དད་འཛིན་པ་གྲུབ་མཐའི་སྐྱོན། །
མདོར་ན་འཁོར་འདས་དབྱེར་མེད་མ་རྟོགས་པར། །
ཤན་འབྱེད་དྭངས་སྙིགས་ཕྲ་རགས་འབྱེད་པ་ཀུན། །
རེ་དོགས་སྤང་བླང་གཉིས་འཛིན་གདོན་གྱིས་ཟིན། །
གྲུབ་མཐའི་སྐྱོན་ནམ་རང་གི་བློ་སྐྱོན་གྱིས། །
ནན་གྱིས་དམན་པའི་ལམ་ལ་སྦྱར་བ་སྟེ། །
ལྟ་ངན་མི་ཟད་སྤྲོས་པའི་དྲ་བས་འཐུམས། །
མཐོན་པོའི་རིར་འཛེགས་དམའ་བའི་གཡང་སར་ལྷུང་། །
དེ་ལྟར་ལྟ་བའི་མཉམ་བཞག་རིག་ངོ་ལ། །
གཞན་སྟོང་རང་སྟོང་འཛིན་པའི་དམིགས་གཏད་བྲལ། །
སྤྲོས་བྲལ་མེད་དགག་གྲུབ་མཐའི་ཐ་སྙད་མེད། །
གསལ་སྟོང་རིག་སྟོང་འཛིན་པའི་ཁས་ལེན་བུད། །
སེམས་དང་སྣང་བ་གཅིག་དང་ཐ་དད་མེད། །
རྣམ་ཤེས་ཡེ་ཤེས་སངས་རྒྱས་སེམས་ཅན་མེད། །
སེམས་དང་རིག་པ་ཉོན་མོངས་ཡེ་ཤེས་སྟོང་། །
ཀུན་གཞི་ཆོས་སྐུ་ཀུན་རྫོབ་དོན་དམ་བྲལ། །
འཁོར་འདས་དབྱེར་མེད་ཐམས་ཅད་མཉམ་པ་ཉིད། །
དུ་མ་རོ་གཅིག་སྣང་སྲིད་ཆོས་སྐུའི་ཞིང་། །
སྣང་སེམས་ཟུང་འཇུག་འཁོར་འདས་འོད་གསལ་ཀློང་། །
འདི་ལ་ཡིན་མིན་ཡོད་མེད་སྟོང་མི་སྟོང་། །
HIBEI



དཔལ་ས་སྐྱའི་རིག་མཛོད།
གསལ་དང་མི་གསལ་བདེ་དང་མི་བདེ་དང་། །
རྙེད་དང་མ་རྙེད་གྲགས་དང་མ་གྲགས་དང་། །
བསྟོད་དང་སྨད་པ་སྐྱེ་ཤི་བར་དོ་སོགས། །
ཐམས་ཅད་ནམ་མཁའི་མེ་ཏོག་བཞིན་དུ་རྫུན། །
མོ་གཤམ་བུ་མོའི་བགྱིང་བག་བརྗོད་དང་མཚུངས། །
དེ་ལྟར་ལྟ་བ་འཁོར་འདས་དབྱེར་མེད་ལ། །
རང་གི་གོ་ཡུལ་ཇི་ལྟར་བྱུང་བ་རྣམས། །
དྲིན་ཆེན་བླ་མ་རྫོགས་པའི་སངས་རྒྱས་ལས། །
གསུང་ངག་ལྟ་ཁྲིད་ཟབ་མོ་ཐོབ་པའི་ཚེ། །
ཤིང་རྟའི་ས་གའི་ཉ་བའི་ཚེས་བཅུ་ལ། །
བླ་མ་མཆོག་ལ་རྟོགས་འབུལ་ཞུས་པ་སྟེ། །
འཁོར་འདས་ཀུན་གྱི་གནད་གསང་འདི་ཡིན་ཞེས། །
རང་གི་ལམ་ལ་ཐེ་ཚོམ་མ་མཆིས་ཤིང་། །
མི་འཕྲོག་ཡིད་ཆེས་རྡོ་ལ་རི་མོ་བཞིན། །
དགེ་བ་འདི་ཡིས་བདག་དང་མ་གྱུར་འགྲོ། །
ཀུན་ཀྱང་འཁོར་འདས་དབྱེར་མེད་དོན་རྟོགས་ཏེ། །
ལྟ་བ་ངན་པའི་འཕྲང་དོག་ལས་ཐར་ནས། །
རྣམ་མཁྱེན་སྐུ་བཞིའི་གྲོང་དུ་སླེབས་པར་ཤོག །
ཅེས་པ་འདིའང་རྗེ་བླ་མ་རྫོགས་པའི་སངས་རྒྱས་འཇམ་དབྱངས་ཆོས་ཀྱི་བློ་གྲོས་ལས་འཁོར་
འདས་དབྱེར་མེད་ཀྱི་ཁྲིད་ཞུ་སྐབས་རང་ལ་གོ་ཡུལ་ཇི་ལྟར་བྱུང་བ་རྣམས་རྗེ་བླ་མར་ཞུས་ཤིང་
らの



རྒྱུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཡི་གེར་བཀོད་པའོ། །སྟོན་རང་ཡུལ་དུ་ཕྱིན་ཏེ་མཁའ་སྤྱོད་ཀྱི་སྒྲུབ་པའི་བསྙེན་པ་བྱས། གཙོ་
བོ་ལམ་འབྲས་ཀྱི་རྩ་རླུང་དང་དེ་ལས་ཀྱང་དབང་གསུམ་པའི་ལམ་ལ་སྦྱངས་པས་རྨི་ལམ་དུ་རང་
འཕུར། བྱ་འབྱུང་ཞེས་པའི་ཉམས་རྣམས་ཤར་ཞིང་། རྨི་ལམ་ཡང་མང་དུ་ཟིན་ཏེ། ལན་གཅིག་
རྨི་ལམ་ཟིན་ཙ་ན། རྫོང་གསར་དུ་རིན་པོ་ཆེའི་མདུན་ལ་འགྲོ་སྙམ་ནམ་མཁའ་ལ་གྱ་གྱུས་འཕུར་
ཕྱིན་པས་ལུང་པ་ཞིག་གི་མདོ་ན་བུད་མེད་ཀྱི་གྲོང་ཁྱེར་ཆེན་པོ་ཞིག་འདུག་པ་དེ་ན་བུ་མོ་ལོ་བཅུ་
དྲུག་ཙམ་ལོན་པ་ཞིག་གིས་དགའ་བའི་རྣམ་པ་བྱེད་པ་ཞིག་དང་། ཡང་གྲོང་ཁྱེར་དེའི་ལྷོ་ཕྱོགས་
སུ་ཕྱིན་པས་བུད་མེད་ཅིག་གི་ལག་པ་ན་འབྲེང་བུ་དང་ཟོར་བ་ཐོགས་ནས་འོང་བ་དང་འཕྲད་པ་
ན་འདི་རྣལ་འབྱོར་མ་ཡིན་སྙམ་དངོས་གྲུབ་ཞུ་བྱས་འཇུས་པས། བུད་མེད་དེས་ང་ནི་འཁོར་མོ་
ཡིན། གཙོ་མོ་ད་ཅིའི་བུ་མོ་དེ་ཡིན་པས་དེ་ལ་ཞུས་ཟེར་བ་ལ། བདག་གིས་དེ་ད་རེ་ཞིག་མཇལ་
མི་ཐུབ་པ་འདུག །ཁྱོད་ཀྱིས་དངོས་གྲུབ་ཅིག་སྩོལ་བྱས་པས། མི་བསྐྱོད་པ་དང་རིན་ཆེན་དབང་
པོ་མང་པོ་བླུད་པ་རྨིས། ཡང་ནུབ་ཅིག་རྨི་ལམ་ཟིན་བྱུང་བར་དྲན་པ་གསུམ་གསལ་བཏབ་པས།
རང་ལུས་ཀྱེ་རྡོ་རྗེ་ཞལ་བརྒྱད་ཕྱག་བཅུ་དྲུག་པར་ཁྲ་ལམ་གྱིས་ཤར་ཞིང་ནམ་མཁའ་ལ་ཡེ་རེ་རེ་
འཕུར་བ་ཞིག་དང་། ཡང་ཐོ་རེངས་ཀྱི་ཆ་ཞིག་ལ་ནོར་རྒྱུན་མའི་སྒྲུབ་པའི་རླུང་སྦྱངས་པས་རྨི་
ལམ་དང་འོད་གསལ་འདྲེས་མ་ལ་ཁང་པའི་ནང་ཐམས་ཅད་དུ་བ་ལྟ་བུ་སེར་བུན་ནེ་བས་ཁྲིག་
མེར་གང་ཞིང་མིག་ཐད་ཀྱི་ནམ་མཁར་ཉི་མ་ལྟ་བུའི་འོད་ཀོར་སེར་འཁྱིལ་ལེར་སྣང་བ་ཞིག་ཀྱང་
བྱུང་ངོ༌། །
དུ
ཐུ



བདུན། ཐུགས་རྒྱུད་ལ་དག་ཐེར་བྱ་ཕྱིར་མཛད་བཟང་གི་ཆ་ཤས་ལ་
རྗེས་དྲན་མཛད་པའི་ཚུལ་མདོ་ཙམ་བསྟན་པ།
མདོར་ན་རང་ལོ་བཅོ་བརྒྱད་པར་རབ་ཏུ་བྱུང་བ་ནས་ད་ལྟ་རང་ལོ་སུམ་ཅུ་སོ་བདུན་པར་
སླེབས་པའི་བར་གྱི་རྟོགས་བརྗོད་གཙོ་བོར་གྱུར་པ་འགའ་ཞིག་སླར་ཡང་རྟོག་ཞིབ་ཀྱི་གཞི་མར་
བཀོད་པར་བྱ་བ་ལས། དང་པོ་ལམ་གྱི་རྩ་བ་བཤེས་གཉེན་བསྟེན་པའི་ཚུལ་ནི། ག་གུ་བྱང་ཆུབ་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
༧
{༢}
ལྗོན་པའི་ནགས་ཁྲོད་དུ་ཡོངས་ཀྱི་དགེ་བའི་བཤེས་གཉེན་ཆེན་པོ་འཛམ་གླིང་བྱང་ཕྱོགས་ཀྱི་
ཐུབ་དབང་གཉིས་པ་རྗེ་བླ་མ་འཇམ་དབྱངས་ཆོས་ཀྱི་རྒྱལ་མཚན་གྱི་དྲུང་དུ་ལོ་གསུམ་བསྡད་ནས།
ཀུན་མཁྱེན་བཀའ་འབུམ་གྱི་མདོ་ཕྱོགས་པོད་བཞི་དང༌། ཁྱད་པར་དུ་འདུལ་བ་རྒྱ་མཚོའི་
སྙིང་པོ་དང༌། ཀོང་སྟོན་འདུལ་བའི་སྤྱི་དོན། དབུ་མ་ལྟ་བ་ངན་སེལ། དབུ་མའི་སྤྱི་དོན། སྡོམ་
གསུམ་རབ་དབྱེའི་འགྲེལ་པ་གསུང་རབ་དགོངས་གསལ། སྡོམ་གསུམ་སྤྱི་དོན། སྡོམ་གསུམ་
བ་སྐོང་རྩོད་སྤོང་དང་བཅས་པ། ཁྱད་པར་སྤྱོད་འཇུག་མཆན་འགྲེལ་ལྷོ་པའི་ཟིན་བྲིས་སོགས་
ཀྱི་སྟེང་ནས་ཉམས་ཁྲིད་ཤིན་ཏུ་བརྡར་ཤ་ཆོད་པ་དང་། གཞན་ཡང་ཀྱེ་རྡོར་ལམ་དབང་། རྣལ་
འབྱོར་མའི་བྱིན་རླབས། མགོན་པོ་ལྷ་བརྒྱད་ཀྱི་རྗེས་གནང་། ཁྲོ་བཅུའི་རྗེས་གནང་། ས་འཇམ་
སྦགས་སྒྲུབ་ཀྱི་བྱིན་རླབས་སོགས་མང་དུ་ཞུས་པའི་ཁར། གནས་ཀྱི་སློབ་དཔོན་མཛད་ནས་འཕྲལ་
གྱི་ཀུན་སྤྱོད་དང་འདུལ་བའི་ལག་ལེན་ལ་སོགས་པ་ཐམས་ཅད་བསླབས་པའི་དྲིན་ཆེན་གྱི་བླ་
མ་དམ་པར་གྱུར་པ་དང་། ཁམས་གསུམ་ཆོས་ཀྱི་རྒྱལ་པོ་འཇམ་མགོན་ངག་དབང་ལེགས་པའི་
དྲུང་ནས། ལམ་དབང་རྒྱུ་དབང་དང་། ལམ་ཟབ་ཕྱི་ནང་། བིར་སྲུང་ཕྱི་ནང་། མཁའ་སྤྱོད་བྱིན་
རླབས་ཏེ་ཆག་མེད་རྣམ་བཞིར་གྲགས་པ་ཚར་གསུམ། ལམ་དུས་ཀྱི་ཁྲིད་ཤིན་ཏུ་བརྡར་ཤ་ཆོད་
པ་དང་། མཁའ་སྤྱོད་མའི་ཁྲིད། འཁོར་འདས་དབྱེར་མེད་ཀྱི་ཁྲིད། རྗེ་བླ་མ་ཉིད་ཀྱི་གསུང་རྩོམ་
སྐོར། སྒྲུབ་ཐབས་ཀུན་བཏུས་ནས་བྱུང་བའི་ལྷ་མང་པོའི་རྗེས་གནང་སོགས་དང་། ལྷག་པར་
དུའང་འཁོར་འདས་དབྱེར་མེད་ཀྱི་ལྟ་བ་ངོ་སྤྲོད་ཉམས་ཁྲིད་ཀྱི་ཚུལ་དུ་གནང་བའི་དྲིན་ཆེན་གྱི་
བླ་མ་གཅིག་ཡིན་ཅིང་། ཁྱད་པར་ཀུན་མཁྱེན་བླ་མ་རྡོ་རྗེ་གཟི་བརྗིད་རྩལ་གྱི་རྣམ་པར་རོལ་པ་
འཇམ་དབྱངས་ཆོས་ཀྱི་བློ་གྲོས་ཀྱི་མདུན་ནས་སྔ་ཕྱི་བསྡོམས་པའི་ལམ་འབྲས་ཚོགས་བཤད་ཚར་
གསུམ་དང་། སློབ་བཤད་ཚར་གཉིས། རྒྱུ་ལམ་གྱི་དབང་དང་ཆག་མེད་རྣམ་བཞི་ཚར་བདུན་
ཙམ། དམར་མོ་སྐོར་གསུམ། དམར་པོ་སྐོར་གསུམ། དམར་ཆུང་མ་སྐོར་གསུམ་སོགས་ས་སྐྱའི་



དཔལ་ས་སྐྱའི་རིག་མཛོད།
གསེར་ཆོས་བཅུ་གསུམ་དུ་གྲགས་པའི་དབང་ལུང་ཁྲིད་མན་ངག་དང་བཅས་པ། མགོན་པོ་དང་
ཞལ་གྱི་ཆོས་སྐོར། སྒྲུབ་ཐབས་ཀུན་བཏུས་ལན་གཉིས། གདམས་ངག་མཛོད་ཆ་ལག་དང་བཅས་
པ། རིན་ཆེན་གཏེར་མཛོད་བཀའ་རྒྱ་ཅན་གྱི་སྐོར་དང་བཅས་པ། སྙིང་ཐིག་ཡ་བཞིའི་དབང་ལུང་
ཁྲིད་མན་ངག་དང་བཅས་པ། ཀློང་སྙིང་སྔོན་འགྲོ། རྩ་པོད། ཡེ་ཤེས་བླ་མ་སོགས་དང་ཁྱད་པར་
རྒྱ་སྟོན་བདེ་མཆོག་གི་སྐོར་དང་། གནད་ཏིག་ཕུར་པའི་བཀའ་བབས་ཀྱི་སློབ་མར་ལུང་བསྟན་
པ་སོགས་མདོར་ན་སོ་ཐར་གྱི་དགེ་སློང་སྡོམ་པ། བྱང་སེམས་ཀྱི་དབུ་སེམས་བརྒྱུད་པའི་ཁྱད་
པར་གཉིས་ལྡན་གྱི་སེམས་བསྐྱེད། གསང་སྔགས་ཀྱི་སྨིན་གྲོལ་གདམས་པ་སོགས་སྡོམ་པ་གསུམ་
གྱི་བཀའ་དྲིན་ཐམས་ཅད་བསྩལ་ཞིང་ཐུགས་རྒྱུད་རྟོགས་པའི་ཡེ་ཤེས་རྒྱུད་ལ་འཕོ་བའི་བྱིན་རླབས་
ངོ་སྤྲོད་ཉམས་ལེན་དམར་ཁྲིད་ཀྱི་གདམས་པ་ཐམས་ཅད་ལྷུག་པར་བསྩལ་བའི་དྲིན་ཆེན་གྱི་བླ་
མ་འགྲན་ཟླ་ཐམས་ཅད་དང་བྲལ་བ་ཉིད་དང་། སྦས་པའི་རྣལ་འབྱོར་ཆེན་པོ་བླ་མ་ཆོས་འཕེལ་
རབ་རྒྱས་ཀྱི་མདུན་ནས། ལམ་དུས་ཀྱི་ཁྲིད་ལན་གསུམ་དང་། དམར་མོ་སྐོར་གསུམ་གྱི་བྱིན་
རླབས། མཁའ་སྤྱོད་ཁྲིད་ཡིག་དཔལ་སྡོམ་དྲུག་པ་དང་། གདོང་ཀོང་ཁྲི་པས་མཛད་པའི་ཁྲིད་
ཡིག ཁྱབ་བདག་བླ་མའི་ཞལ་ལུང་བཅས་ཀྱི་སྟེང་ནས་ཞིབ་ཁྲིད་རྒྱས་པ་ཟླ་བ་གཅིག་གི་ས་བཅད་
མཛད་པ་དང་། གཞན་ཡང་སྔགས་བཏུའི་བྱིན་རླབས་དང་ཆོས་ཉིད་དངོས་བསྟན་གྱི་བྱིན་རླབས།
གུར་ལྷ་བརྒྱད་དང་དུར་ཁྲོད་བདག་པོའི་རྗེས་གནང་། མགོན་པོ་བྲག་རྫོང་མའི་ཕྱི་ནང་གསང་
གསུམ་གྱི་རྗེས་གནང་ཁྲིད་དང་བཅས་པ་རྣམས་ཞུས། ཡང་བསྟན་འཛིན་གྱི་སྐྱེས་བུ་ཆེན་པོ་བླ་
མ་དམ་ཆོས་བསྟན་པ་ལས་རྒྱལ་བའི་བསྟན་པ་ལ་ཐོག་མར་འཇུག་པའི་སྒོ་རབ་བྱུང་གི་སྡོམ་པ་
དང༌། ཚེ་རྟ་ཟུང་འབྲེལ་གྱི་དབང་། འབྱུང་འདུལ་གྱི་རྗེས་གནང་། ཐང་རྒྱལ་ལུགས་ཀྱི་གཅོད་
དབང་ཁྲིད་དང་བཅས་པ། གཅོད་པོད་ཀྱི་ལུང་སེམས་ཁྲིད་དང་བཅས་པ་དང་། ཁམས་བྱེའི་
མཁན་རིན་པོ་ཆེ་སྡེ་གཞུང་ཆོས་འཕེལ་ལས་དགེ་ཚུལ་གྱི་སྡོམ་པ་དང་ཀཱ་རི་ཀའི་བཤད་པ། སྤྱོད་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
oད
འཇུག་ཤེར་ལེའི་འགྲེལ་པ་ཉིད་ཀྱིས་མཛད་པ་སོགས་ཀྱི་བཤད་པ། ཁམས་བྱེའི་འདོན་ཆོག་
རྣམས་ཀྱི་ལུང་བཅས་ཞུས་ཤིང་། ཡང་ཁམས་བྱེའི་མཁན་ཐོག་བཞི་པ་བྲག་གཡབ་བློ་གྲོས་ལས་
ཚད་མའི་ཆོསའབྲེལ་དང་། མཁན་ཐོག་ལྔ་པ་མདོ་སྲིབ་ཐུབ་བསྟན་ལས་དབུ་མ་རིགས་ཚོགས་
ལྔའི་བཤད་པ། བླ་མ་ལྔ་བཅུ་པའི་ཁྲིད། མཁའ་སྤྱོད་བྱིན་རླབས། ཀུན་རིག་དབང་། སྒྲོལ་དཀར་
རྗེས་གནང་། ཚེ་རྟ་ཟུང་འབྲེལ་གྱི་དབང་སོགས་དང་། མཁན་ཐོག་བདུན་པ་མི་ཉག་དམ་ཆོས་
ལས་བྱམས་ཆོས་སྡེ་ལྔ་དང་སྡོམ་གསུམ་རབ་དབྱེ་སོགས་ཀྱི་བཤད་པ། ཁམས་བྱེའི་མཁན་ཐོག་
བརྒྱད་པ་ཁང་དམར་རིན་ཆེན་ལས་བཤེས་སྤྲིང་དང་། འབྱེད་རྣམ་གཉིས་ཀྱི་བཤད་པ། དངོས་
གྲུབ་དཔལ་འབར་གྱིས་མཛད་པའི་ཤེར་སྙིང་འགྲེལ་པའི་དོན་ཁྲིད་བཅས་དང་། ཁམས་བྱེའི་
མཁན་ཐོག་དགུ་པ་བྲག་གཡབ་མཁྱེན་རབ་སེང་གེ་ལས་ཤེར་སྙིང་འགྲེལ་པ་སོགས་ཞུས་ཤིང་། ས་
སྐྱེའི་སྙན་བརྒྱུད་ཀྱི་གསང་མཛོད་འཛིན་པའི་རྡོ་རྗེ་སློབ་དཔོན་ཆེན་པོ་སྡེ་གཞུང་ཨ་འཇམ་སྤྲུལ་
སྐུའི་མདུན་ནས་བློ་གཏེར་དབང་པོས་མཛད་པའི་འཁོར་འདས་དབྱེར་མེད་ཀྱི་ཁྲིད་དང་། རྗེ་བླ་
མ་ལེགས་པའི་ཞབས་ཀྱིས་མཛད་པའི་འཁོར་འདས་དབྱེར་མེད་ཀྱི་ཁྲིད། བླ་མ་ལེགས་པ་རིན་
པོ་ཆེའི་གསུང་རྩོམ་སྐོར་དང་། རྗེ་ཉིད་ཀྱིས་མཛད་པའི་གསུང་རྩོམ་སྐོར། ངོར་ཆེན་དཀོན་མཆོག་
ལྷུན་གྲུབ་ཀྱི་སྣང་རྒྱུད་སོགས་ལུང་མང་པོ་དང་། སྐྱེ་རྒུ་མཁན་པོ་ངག་དགའ་ལས་རྗེ་བླ་མ་ལེགས་
པའི་ཞབས་ཀྱིས་བསྩལ་བའི་ཁྲིད་རྣམས་ལ་བསྐྱར་ཁྲིད་དང་། གཞན་ཡང་ལམ་དུས་དང་མཁའ་
སྤྱོད་ཀྱི་ཁྲིད་སོགས་ཐོབ། སྐྱེ་རྒུ་མཁན་པོ་ཟླ་ཁོ་ལས་དཀོན་མཆོག་ལྷུན་གྲུབ་ཀྱི་སྣང་གསུམ་བཤད་
ཁྲིད་སོགས་དང་། སྡེ་དགེ་དྲ་སྒང་སྒྲུབ་སྡེའི་སྒྲུབ་དཔོན་བློ་གྲོས་བཟང་པོ་ལས་ལམ་འབྲས་ཀྱི་
ལུས་སྦྱོང་ཉི་ཤུ་དང༌། ཕྲིན་ལས་སོ་གཉིས། ནི་གུ་ཆོས་དྲུག་གི་འཁྲུལ་འཁོར་བཅོ་བརྒྱད་སོགས་
ཀྱི་ལག་ཁྲིད་སྦྱོང་བརྡར་མཐར་ཕྱིན་པ་དང་བཅས་པ། གཞན་ཡང་ཐར་ལམ་དགོན་པའི་མཁན་
པོ་ཀུན་དགའ་རིན་ཆེན་ལས་རྗེ་བླ་མ་ལེགས་པ་རིན་པོ་ཆེའི་གསུང་རྩོམ་སྐོར་དང༌། བློ་གཏེར་



དཔལ་ས་སྐྱའི་རིག་མཛོད།
e
དབང་པོའི་གསུང་འབུམ། ཚར་ཆེན་ཡབ་སྲས་ཀྱི་གསུང་མགུར་སོགས་ཀྱི་ལུང་ཁྲིད་མང་པོ་དང་།
གཡོན་རུ་རབ་གསལ་ལས་ཀུན་མཁྱེན་ཆེན་པོའི་གསུང་ལམ་དུས་ཀྱི་འགྲེལ་པ་མན་ངག་རྣམ་
བཤད་དང་དབང་ཆུའི་རྣམ་བཤད་སོགས་ཀྱི་བཤད་ཁྲིད་རྣམས་ཐོབ་ཅིང་། དབེན་གནས་དགའ་
ལྡན་ས་བཟང་གི་ཚེ་མཚམས་པ་ངག་དབང་བློ་གསལ་ལས་ཀུན་དགའ་དཔལ་འབྱོར་གྱིས་མཛད་
པའི་འོད་གསལ་ངོ་སྤྲོད་ཀྱི་ཁྲིད་དང་མཁའ་སྤྱོད་མའི་བདག་བསྐྱེད་རྒྱས་བསྡུས་སོགས་ཀྱི་ལུང་
མང་པོ་དང༌། དིལ་མགོ་མཁྱེན་བརྩེའི་སྤྲུལ་སྐུ་གསལ་དགའ་རིན་པོ་ཆེ་ལས་སྒྱུ་འཕྲུལ་ཞི་ཁྲོའི་
དབང་དང་གསང་སྙིང་གི་ཁྲིད་སོགས། གཞན་ཡང་ཀཿཐོག་སི་ཏུའི་སྤྲུལ་སྐུ་ལས་ཚེ་དབང་དང་།
གཏེར་མཛོད་སྐོར་གྱི་དབང་ལུང་མང་པོ་དང༌། སྐྱེ་རྒུ་སྐལ་བཟང་དགོན་པའི་བཀའ་འགྱུར་བླ་
མ་ལས་མཁྱེན་བརྩེའི་བཀའ་འབུམ་པོད་བཅུ་གསུམ་དང་། ས་སྐྱ་བཀའ་འབུམ་པོད་བཅོ་ལྔ།
ངོར་ཆེན་བཀའ་འབུམ་པོད་བཞི། མཁའ་སྤྱོད་བེའུ་བུམ་པོད་གསུམ་སོགས་ཀྱི་ལུང་མང་པོ་
ཐོབ། དེ་བཞིན་སྡེ་གཞུང་ཆོས་འཕེལ་ཆུང་བ་ལས་སྤྱོད་འཇུག་དང་བཤེས་སྤྲིང་སོགས་ཀྱི་བཤད་
པ་དང་། མི་ཉག་ཀུན་དགའ་ཕུན་ཚོགས་ལས་སྡོམ་གསུམ་རབ་དབྱེའི་བཤད་པ་སོགས་ཐོབ་ཅིང་།
ཐར་རྩེ་ཞབས་དྲུང་རིན་པོ་ཆེ་ལས་འཇམ་དཔལ་མཚན་བརྗོད་དང་ངོར་ལུགས་བསྐང་གསོ་སོགས་
ངོར་པའི་ཚོགས་འདོན་རྣམས་ཀྱི་ལུང་། ངོར་པ་དཔོན་སློབ་རྡོ་རྗེ་རྒྱལ་མཚན་ལས་འཇིགས་བྱེད་
རྭ་ལུགས་ཀྱི་དབང་དང་ངོར་པའི་ཚོགས་འདོན་རྣམས་ཀྱི་ལུང་སོགས་དང་། སྡེ་གཞུང་སྤྲུལ་སྐུ་
ཀུན་བཟང་ལས་སྙན་ངག་གི་བཤད་པ་སོགས། གཞན་ཡང་དུང་མདོ་ཤེར་རྒྱ་དང་། ཉ་བྲག་
ཀུན་དགའ་བཟང་པོ། བཟང་ལྡན་བླ་མ་སོགས་ལས་རྗེ་བླ་མ་རྒྱལ་མཚན་ཞབས་ཀྱིས་ཀུན་
མཁྱེན་བཀའ་འབུམ་ཁྲིད་སྐབས་ཀྱི་བསྐྱར་ཁྲིད་ཡོངས་རྫོགས་ཞུས་ཤིང་། ཕྲན་རང་གི་ཁུ་བོ་
སྐུ་ཚེ་ཧྲིལ་པོ་མི་མེད་ཀྱི་ལུང་སྟོང་དུ་སྒྲུབ་པ་མཛད་ཅིང་། ཉམས་སྣང་གོང་འཕེལ་གྱི་ལམ་རྟགས་
མཐར་ཕྱིན་པ་རང་བཞིན་རྫོགས་པ་ཆེན་པོའི་རྣལ་འབྱོར་པ་བློ་གྲོས་མཁྱེན་རབ་ལས་སྔོན་འགྲོ་
ག



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
iE
འབུམ་ལྔ་དང་། དངོས་གཞི་ཁྲེགས་ཆོད་ཐོད་རྒལ། ཁྱད་པར་སེམས་ངོ་དམར་ཁྲིད་ཀྱི་སྐོར་རྣམས་
དཔེ་ཆ་སོགས་ལ་མ་ལྟོས་པ་ཐུགས་ཐོག་ནས་ཉམས་ལེན་དམར་ཁྲིད་དུ་བཀའ་དྲིན་བསྐྱངས།
ཨོ་གསུམ་མ་དུང་ཐོན་པའི་སྒྲུབ་བརྩོན་རྣལ་འབྱོར་གྱི་དབང་ཕྱུག་བློ་གྲོས་དཔལ་བཟང་ལས་མཁྱེན་
བརྩེ་རིན་པོ་ཆེའི་གསུང་མཁའ་སྤྱོད་གསང་ལམ་སྐོར་གྱི་ལུང་དང་དཀོན་ལྷུན་སྣང་རྒྱུད་ཀྱི་ཁྲིད་
སོགས་དང༌། རྫོགས་ཆེན་བླ་མ་ཀུན་བཟང་ལས་ཀློང་སྙིང་སྔོན་འགྲོ་ཀུན་བཟང་བླ་མའི་ཞལ་
ལུང་དང་། དངོས་གཞི་ཡེ་ཤེས་བླ་མ། གྲུབ་དབང་རིན་པོ་ཆེ་པདྨ་ནོར་བུས་མཛད་པའི་ཀ་དག་
ཁྲེགས་ཆོད་ཀྱི་ཁྲིད། འཇམ་མགོན་ཀོང་སྤྲུལ་རིན་པོ་ཆེ་དང་དཔལ་སྤྲུལ་རིན་པོ་ཆེའི་གསུང་མགུར་
འགའ་རེའི་ལུང་སོགས། གཞན་ཡང་སྟག་གཟིག་ཨཱ་ཡུམཁའ་འགྲོ་སྒྲོལ་དཀར་ལས་མཁའ་
སྤྱོད་བྱིན་རླབས་དང་ཚེ་རྟ་ཟུང་འབྲེལ་གྱི་དབང་། སྒྲོལ་དཀར་གྱི་རྗེས་གནང་སོགས་ཐོབ་ཅིང་
ཆོས་འབྲེལ་ཕྲན་ཚེགས་ཐོབ་པ་ནི་ཆེས་མང་དུ་མཆིས་སོ། །
གཉིས་པ་བསྙེན་སྒྲུབ་ཀྱི་རིམ་པ་ཇི་ལྟར་སོང་བའི་ཚུལ་ནི། སྔ་ཕྱིར་ཀྱེ་རྡོར་བསྙེན་ཆེན་
ཐེངས་གསུམ་དང་། མཁའ་སྤྱོད་གཞི་བསྙེན་ཐེངས་གསུམ། བྲག་རྫོང་ཕྱི་མའི་བསྙེན་ཚད་ཐེངས་
བཞི་དང༌། ནང་མའི་བསྙེན་ཚད་ཐེངས་གཉིས། སྒྲོལ་དཀར་གྱི་བསྙེན་པ་འབུམ་ཕྲག་བརྒྱ་དང་
སུམ་ཅུ་ལྷག་པ། གཞན་ཡང་སྒྲོལ་མ་དམར་མོའི་བསྙེན་པ་འབུམ་ཕྲག་སུམ་ཅུ་ཙམ་དང་། ཀུ་
རུ་ཀུལླེའི་བསྙེན་པ་འབུམ་ཕྲག་བརྒྱད་ཅུ། མཁྱེན་བརྩེའི་སྙན་བརྒྱུད་ཕུར་པའི་གནད་ཏིག་གི་
བསྙེན་ཚད་ཐེངས་གཉིས། རཏྲ་གླིང་ཕུར་པ་དང་རཏ་གླིང་གུར་དྲག །སྨིན་གླིང་རྡོར་སེམས།



དཔལ་ས་སྐྱའི་རིག་མཛོད།
རྟ་མགྲིན་བཅས་ཀྱི་བསྙེན་ཚད་རེ། དེ་བཞིན་འབྱུང་འདུལ་བསྙེན་ཚད་ཐེངས་གཉིས་དང་
བསྙུང་གནས་ཆ་ཆིག་སྟོང་། ཡིག་བརྒྱ་འབུམ་ཕྲག་བརྒྱ། ས་ཏྭ་འབུམ་ཕྲག་ཁྲི། མ་ཎི་དུང་
སྒྲུབ་གསུམ། སྒྲོལ་མའི་ཡི་གེ་བཅུ་པ་དུང་སྒྲུབ་གཅིག །སྒྲོལ་མ་འབུམ་ཕྲག་གསུམ། ཤེས་བྱ་
མ་འབུམ་ཕྲག་གསུམ། སྔོན་འགྲོ་འབུམ་ལྔ་ཐེངས་གསུམ་བཅས་སོང་ངོ༌། །
h
གསུམ་པ་ཕར་ཆོས་འཆད་པའི་སྐོར་ཡང་སྤྱོད་འཇུག་ཚར་བདུན་དང་སྡོམ་གསུམ་རབ་དབྱེ་
ཚར་བཞི། བཤེས་སྤྲིང་ཚར་གསུམ། ལམ་འབྲས་སློབ་བཤད་རྣམ་འགྲེལ་བཅུ་གཅིག་དང་བཅས་
པའི་དབང་ཁྲིད་ལུང་རྣམས་ཡོངས་སུ་རྫོགས་པ་ཚར་གཅིག །ཚོགས་བཤད་དཀོན་མཆོག་ལྷུན་
གྲུབ་ཀྱི་སྣང་རྒྱུད་ཁྲིད་ཚར་བདུན། གཞན་ཡང་ཀྱེ་རྡོར་ལམ་དབང་རྒྱུ་དབང་ཚར་བདུན་དང་
མཁའ་སྤྱོད་བྱིན་རླབས་ཚར་ཉི་ཤུ། མཁའ་སྤྱོད་བེའུ་བུམ་གྱི་དབང་ཁྲིད་ཡོངས་སུ་རྫོགས་པ་
ཚར་བཞི། སྒྲོལ་དཀར་རྗེས་གནང་ཚར་ཉི་ཤུ་རྩ་གྲངས། གུར་ལྷ་བརྒྱད་དང་འབྱུང་འདུལ་གཉིས་ཀྱི་
རྗེས་གནང་ཚར་བཅུ་སྐོར། རྟ་ཕྱག་ཁྱུང་གསུམ་གྱི་རྗེས་གནང་གྲངས་མང་། ཚེ་རྟ་ཟུང་འབྲེལ་གྱི་
དབང་བརྒྱ་ཕྲག་མང་པོ། སྨིན་གླིང་རྡོར་སེམས་ཀྱི་དབང་ལན་གསུམ། མཁྱེན་བརྩེའི་སྙན་བརྒྱུད་
ཕུར་པའི་དབང་ལན་ལྔ། ཀུན་བཟང་བླ་མའི་ཞལ་ལུང་གི་ཁྲིད་ཚར་གཉིས། ཡེ་ཤེས་བླ་མའི་ཁྲིད་
ཚར་བདུན། ནི་གུ་ཆོས་དྲུག་གི་དབང་ཁྲིད་ལུང་རྣམས་ཡོངས་སུ་རྫོགས་པ་ཚར་གཅིག །བསམ་
མི་ཁྱབ་ཀྱི་ཁྲིད་ལན་གསུམ། ཞེན་པ་བཞི་བྲལ་གྱི་ཁྲིད་བརྒྱ་ཕྲག་ཙམ། དེ་བཞིན་འཇམ་དཔལ་
མཚན་བརྗོད་དང་ཆོས་སྤྱོད་ཕྱི་ནང་། ངོར་ལུགས་བསྐང་གསོ། སྨོན་ལམ་རྣམ་ལྔ་སོགས་ཀྱི་ལུང་
གྲངས་མང་བཅས་བྱས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
༧
ཤ་
E7
བཞི་པ་རྟེན་བཞེངས་སྐོར་ལ། ལམ་འབྲས་ལྷ་ཁང་ཀ་བཞི་མ་དང་མཚམས་ཁང་ཤག་མིག་
བརྒྱད་ལ་ཐབ་ཚང་དང་བཅས་པ། ལམ་འབྲས་ལྷ་ཁང་གི་ནང་རྟེན་བིརླ་པའི་སྐུ་ཐོག་ཚད་མ།
གཞན་ཡང་ཀྱེ་རྡོར་དང་མཁའ་སྤྱོད་མའི་སྐུ་མི་ཚད་མ་རེ། སྒྲོལ་དཀར་མདའ་ཚད་མ་ལ་འཁོར་
སྒྲོལ་མ་ཉེར་གཅིག་མཐོ་ཚད་དང་བཅས་པ། དེ་བཞིན་ཕྱི་རྟེན་བྱང་ཆུབ་མཆོད་རྟེན་ཆེན་པོ་དང་།
ནང་རྟེན་ཆུང་བ། གསུང་རྟེན་འབུམ་ཆ་ཚང་དང་། ལམ་འབྲས་ཚོགས་སློབ་པོད་སུམ་ཅུ་སྐོར།
ས་སྐྱ་བཀའ་འབུམ་པོད་བཅོ་ལྔ། སྒྲུབ་ཐབས་ཀུན་བཏུས་པོད་བཅུ་བཞི། མཁྱེན་བརྩེའི་བཀའ་
འབུམ་པོད་བཅུ་གསུམ། དཔོན་སློབ་བཀའ་འབུམ་པོད་བཅོ་ལྔ། མཁའ་སྤྱོད་བེའུ་བུམ་པོད་
གསུམ། གདམས་ངག་མཛོད་པོད་བཅུ། ཀུན་མཁྱེན་བཀའ་འབུམ་པོད་བཅོ་ལྔ། གཞུང་ཆེན་བཅུ་
གསུམ་རྩ་བ་དང་མཆན་འགྲེལ། འགྲེལ་ཆེན་བཅས་ཀྱི་སྐོར་པོད་ཉི་ཤུ་རྩ་གྲངས་སོགས་བཞེངས་
པ་སྟེ། དེ་ལྟར་རང་ལོ་སུམ་ཅུ་སོ་བདུན་ཡན་གྱི་རྟོགས་བརྗོད་གཙོ་བོར་གྱུར་པ་འགའ་ཞིག་ལས་
ཡོན་ཏན་གྱི་ཆ་གསལ་བར་བརྗོད་ཅིང་། སྐྱོན་གྱི་ཆ་ཐམས་ཅད་སྦས་ཏེ་བཀོད་པ་འདིའང་དམ་
པ་གཞན་ལ་འགྲན་འདོད་དང་གྲགས་འདོད། སྙན་འདོད། ཁེངས་སེམས་སོགས་ཀྱིས་མ་ཡིན་
པར་བརྗེད་ཐོ་ཙམ་དུ་བྲིས་པ་ནམ་མཁའི་དབྱིངས་སུ་ཕཊ། །
ཉིnzin



ག
བརྒྱད། ལྟར་སྣང་གི་ཆོས་སྤྱོད་ལ་ཐུགས་ཞེན་ལོག་སྟེ་ཆོས་བརྒྱད་ཞེ་ནས་
སྤོང་བའི་དམ་བཅའ་མཛད་པའི་ཚུལ།
ད་ཚེ་མཇུག་གི་ཉི་མ་ནུབ་རིར་ཕྱོགས་ཀྱང་། དེ་སྔ་ཕན་ཆད་ལ་འདི་ཐོན་སྙམ་པའི་བློ་བདེར་སྡོད་
ཆོག་པའི་ཆོས་ནི་ཅིའང་མ་གྲུབ། ཐོས་བསམ་དང་རྟེན་བཞེངས་ཕྲན་བུ་བྱས་ཀྱང་། ཕལ་ཆེར་
ཆོས་བརྒྱད་དང་ཚེ་འདིའི་ཆེ་ཐབས་ཁོ་ནར་སོང་བ་ལས། འཆི་བ་གྲོས་ཕུགས་སུ་བཅུགས་པའི་



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཆོས་ནི་གཅིག་ཀྱང་མ་ཐོན། མཚམས་བསྙེན་སྒྲུབ་དང་རྩ་རླུང་འཁྲུལ་འཁོར། སེམས་ངོ་ལྟ་བ་
སོགས་ཉམས་ལེན་ལ་ཅུང་ཟད་བརྩོན་ཁུལ་བྱས་ཀྱང་འཆི་དུས་མི་འཇིགས་པའི་གདེང་ནི་ཅིའང་
མ་ཐོབ། རི་ཁྲོད་དང་དབེན་གནས་ཅུང་ཟད་འགྲིམ་ཁུལ་བྱས་ཀྱང་། ལམ་རྟགས་ཀྱི་ཡོན་ཏན་
ནི་སྣེ་གཅིག་ཀྱང་མ་ལོན། གཞན་ལ་ཆོས་བཤད་དང་སྟོང་སྐད་ཅུང་ཟད་བསྒྲགས་ཀྱང་། ཆོས་
བརྒྱད་དང་ཉོན་མོངས་པ་ནི་ཁ་ཅུང་ཟད་ཀྱང་མ་བྲི་བའི་ཁར་མེ་འབར་བ་ལ་ཤིང་སྐམ་བསྣན་
པ་བཞིན་ཇེ་ཆེར་སོང་། ཏིང་ངེ་འཛིན་དང་སྒོམ་པ་ལ་ཅུང་ཟད་བརྩོན་ཁུལ་བྱས་ཀྱང་། དགྲ་
གཉེན་ཆགས་སྡང་ཚོང་སོ་ནམ་སོགས་འཇིག་རྟེན་གྱི་བྱ་བ་སྒྲུབ་ལུགས་ཀྱི་བསམ་བློ་རྣམ་གཡེང་
གི་ཁུར་པོ་ནི་ཇེ་རགས་ལ་གྱུར། ཐབས་ལམ་ཟབ་མོས་ཉམས་ལེན་ལ་ཅུང་ཟད་བཅུན་ཀྱང་།
ཕལ་ཆེར་ཆགས་སྡང་དང་ཐ་མལ་སྣང་ཞེན་གྱི་དབང་དུ་སོང་ནས་ཡང་དག་པའི་ལམ་དུ་མ་ཆུད།
དགེ་སྡིག་རྒྱུ་འབྲས་ཀྱི་གནད་འགག་ཅུང་ཟད་ཤེས་ཀྱང་། བླང་དོར་ནི་གང་ཡང་མ་ནུས། སེམས་
ཅན་ཐམས་ཅད་ཕ་མ་དྲིན་ཆེན་ཡིན་པའི་རྒྱུ་མཚན་ཤེས་ཀྱང་། གཞན་ཕན་གྱི་སེམས་ནི་བརྒྱ་
ལ་རེ་རེ་ཙམ་དང་། གཞན་ལ་ང་རྒྱལ་ཕྲག་དོག་ཁོང་ཁྲོ་བསམ་ངན་སྦྱོར་རྩུབ་གཡོ་སྒྱུ་འགྲན་སེམས་
སོགས་ནི་གྲངས་མེད་པར་སྐྱེས། སྣང་བ་ལྷ་ཡིན། སྒྲ་གྲག་སྔགས་ཡིན། དྲན་རྟོག་ཡེ་ཤེས་
ཡིན་ཟེར་བའི་སྟོང་སྐད་མཐོན་པོ་བསྒྲགས་ཀྱང་། དུས་ཕལ་ཆེར་སྣང་སེམས་ཐ་མལ་རྒྱ་འབྱམས་
སུ་ལུས་ནས། འཇིག་རྟེན་ཐ་མལ་པ་རྣམས་ཀྱི་ལད་མོ་ལ་ལང་ཤོར་དུ་སོང་སྟེ་སེང་གེས་ཁྱི་ཡི་
རྗེས་སུ་བསྙེགས་པ་ལྟ་བུའི་འཁྲུལ་སྣང་གི་ལས་ལ་ཡེངས་པས་མི་ཚེ་ཟད་ལ་ཐུག །ད་འཆི་བ་
ནམ་འོང་ནི་མི་ཤེས། འཆི་དུས་མི་འཇིགས་པའི་བློ་བདེ་ཞིག་ནི་མ་ཐོན། ཕྱི་མར་འཁོར་བ་ངན་
སོང་གི་སྡུག་བསྔལ་མྱོང་དགོས་བྱུང་ན་བཟོད་ཐབས་ནི་མི་འདུག །མི་མྱོང་བའི་གདེང་ནི་ཅིའང་
མ་ཐོབ། ཕར་རང་གིས་དངོས་བརྒྱུད་གཉིས་ནས་སྒོ་གསུམ་གྱིས་ཕན་ཅི་ཐོགས་བྱས་པའི་སློབ་
འཁོར་གྲྭ་པ་ཇོ་མོ་འདྲས་ཀྱང་ཅུང་ཟད་རེ་ལ་ཡུས་ཆེན་པོ་བྱེད། གཅིག་ལ་ཅུང་ཟད་བག་ཕབ་



དཔལ་ས་སྐྱའི་རིག་མཛོད།
རྒྱུ
ན་ཨ་གསར་ཆེ། རང་འདོད་ཆེ། དྲག་གཞན་བདམས་སོ་ཟེར་བ་སོགས་ཕྲག་དོག་དང་འགྲན་
སེམས་ཁོ་ནས་མ་བྱས་པ་ལ་བྱས་སོ་དང་། མ་བཟླས་པ་ལ་བཟླས་སོ་ཞེས་སྒྲོ་འདོགས་དང་འཁང་
ར་ཁོ་ན་བྱེད། བློ་གཏད་སྙིང་ནས་བཅོལ་བའི་གྲོགས་པོ་ཚོའང་རི་མགོ་གང་མཐོར་ལྷ་བསང་
གཏོང་བའི་དཔེ་ལྟར་བྱེད་པས། རྒུད་དུས་ཐམས་ཅད་ཐབས་ཀྱིས་བྱོལ། ལྟོ་དང་གྲགས་ཕྱིར་
འབྲངས་ནས་རང་མགོ་གང་ཐོན་གྱིས་ལམ་རེ་ལེན་འགྲོ་བ་ལས་ལུགས་གཉིས་ཀྱི་གཞུང་དང་ཕྱི་
ཐག་ལ་བསམ་མཁན་ནི་མི་འདུག །མཐུན་འཇུག་དང་། ངོ་སྲུང་ཅི་དྲག་བྱས་ཀྱང་ལོ་དུས་དང་
མགུ་དུས་མེད་པར། མ་བྱས་མ་ཐོན་གྱི་མི་ཁ་དང་གཏམ་ངན་ནི་ཇེ་ཆེར་སོང་། ལར་གང་དུ་གནས་
ཀྱང་སུ་དང་འགྲོགས་ཀྱང་། ཅི་ལ་སྤྱད་ཀྱང་མ་ལོ་མ་མཉེས་པ་ཁོ་ན་ལས་མེད་པ་འདི། སྣང་
བ་སྒྱུ་མ་ལྟ་བུ་ལ་བདེན་འཛིན་ཞགས་པས་བཅིངས་ནས་ན་དོགས། ཤི་དོགས། སྡུག་དོགས།
དབུལ་དོགས། རྟོགས་དོགས། འཁྱགས་དོགས། གཞན་གྱིས་སྐུར་བ་འདེབས་དོགས། མི་ཁ་
ངན་པ་འོང་དོགས། དགྲ་འདྲེ་བྱུར་གསུམ་གྱི་འཚེ་བ་འོང་དོགས། ནོར་ལོངས་སྤྱོད་སྙན་གྲགས་
འཁོར་སློབ་གཉེན་ཉེ་འབྲེལ་སོགས་ཉམས་ཀྱིས་དོགས། མ་མགུ་ཡི་དོགས། ཨེ་སྐྱིད། ཨེ་རྙེད།
ཨེ་རག །ཨེ་བསྟོད། ཨེ་གྲགས་སྙམ་པའི་འདོད་ཕྱོགས་ལ་རེ་བ་ཆེན་པོ་བྱེད་པ་སོགས་རྨི་ལམ་
ལྟ་བུའི་འཁྲུལ་སྣང་ཁོ་ན་ལ་མགོ་འཁོར་བ་འདིས་ལན་པར་སྣང་བས། ད་ཕན་ཆད་འདི་འདྲའི་
སྤྱོད་པ་ལས་ལྡོག་སྟེ་དམ་བཅའི་རི་མོ་སྙིང་ལ་འབྲི་བ་ཡིན་པས། མཐུན་འགྱུར་བླ་མ་ཡི་དམ་
དཔའ་བོ་མཁའ་འགྲོ་ཆོས་སྐྱོང་ནོར་ལྷ་རྒྱལ་བ་སྲས་དང་བཅས་པས་གནང་བར་ཞུ། ད་དགོང་
ཉི་ཙམ་གྱི་ཚེ་མཇུག་འདི་ལ་དགྲ་གཉེན་ཆགས་སྡང་། བསྟོད་སྨད། དགའ་སྡུག །ངོ་སྲུང༌། མཐུན་
འཇུག་སོགས་འཇིག་རྟེན་ཐ་མལ་པའི་ཁྱུ་ནས་བུད། དགྲས་ལོག་སྒྲུབ་དང་གནོད་པ་སྲོག་གཅོད་
པའི་བར་བྱུང་ཡང་ལན་མི་བྱེད། བསྟན་འགྲོའི་ཆེད་མ་གཏོགས་དྲག་ལས་དང་མངོན་སྤྱོད་མི་
བྱེད་ལ། བསམ་ངན་དང་བདག་བསྟོད་གཞན་སྨོད་སོགས་མི་དགེ་བའི་ལས་ཐམས་ཅད་མི་བྱེད་



ཞུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཅིང་དེ་དག་བྱུང་ཡང་དེ་མ་ཐག་བཤགས་པ་དང་གཉེན་པོས་ཟིན་པར་བྱེད། ཁེ་དང་རྒྱལ་ཁ་གཞན་
ལ་བྱིན་ཞིང་གྱོང་དང་བུབ་ཀ་རང་གི་ལེན། ལར་སུ་ལའང་ཕྲག་དོག་དང་འགྲན་སེམས། ང་རྒྱལ།
ཁྱད་གསོད། གྲུབ་མཐའི་ཕྱོགས་ཞེན། དོན་མེད་ཀྱི་སྒྲོ་སྐུར་སོགས་སྤངས་ནས་ཐམས་ཅད་ལ་
དག་སྣང་སྦྱངས་ཏེ་ཀུན་གྱི་སློབ་མར་འགྱུར་བའི་ཐབས་ལ་འབད། དགྲ་དང་དགྲ་ཕྱོགས་ལ་
ལེགས་པོ་བྱུང་ན་མི་དགའ་བ་དང་། མི་འདོད་པ་བྱུང་ན་དགའ་བའི་བློ་སྤངས་ཏེ་བྱམས་སྙིང་རྗེ་
ལ་བློ་སྦྱོང་། ཕ་མ་གཉེན་བཤེས་གྲོགས་སློབ་སོགས་ཉེ་ཕྱོགས་གང་ལའང་ཆགས་ཞེན་མངོན་
འགྱུར་བས་འཆིང་བའི་བསམ་སྦྱོར་སྤོང་ཅི་ཐུབ་དང་དེ་དག་གིས་ཀྱང་ཆོས་ལམ་ལས་བཟློག་མི་
ཐུབ་པར་བྱེད། ངོ་སྲུང་དང་འགྲས་འདྲིས་སྤངས་ཏེ་མཆོག་དམན་སུ་ལའང་རེ་དོགས་མི་བྱེད།
སུ་མ་མགུ་ནའང་མ་མགུ། རང་དབང་མི་ལ་མི་སྤྱོད་པར་སྣ་ཐག་མགོ་ལ་དཀྲི། ཟས་བཟང་པོ་
རྙེད་ན་བཟའ་བའི་རྣལ་འབྱོར་གྱིས་ཟིན་པས་བཟའ། ངན་ངོན་ལས་མ་རྙེད་ཀྱང་ཆོག་ཤེས་པས་
སྤྱོད། གོས་ལེགས་པོ་རྙེད་ན་ཞེན་ཆགས་མེད་པར་གྱོན། ངན་ཧྲུལ་ལས་མ་རྙེད་ཀྱང་གཏུམ་མོ་
དང་ཆོག་ཤེས་ཀྱི་གོས་ལ་བརྟེན། རྙེད་པ་དང་བཀུར་སྟི་བྱུང་ན་ཆགས་ཞེན་མེད་པ་ཆོས་ཕྱོགས་
ལ་ཅི་འགྲོ་བྱེད། མ་བྱུང་ནའང་དཀོར་གྲོང་ཆོག་ཚོང་སོ་ནམ། བུན་སྐྱེད། བརྒྱ་བཤིག་སྟོང་
འགུགས་ཀྱི་ལས་ཐབས་སོགས་ལོག་འཚོ་སྒྲུབ་པའི་ཐབས་རྣམས་སྤོང་། སྙན་པ་དང་གྲགས་པ་
སོགས་བྱུང་ན་ཆགས་ཞེན་མེད་པ་ལམ་དུ་ལེན། མ་བྱུང་ཡང་ཨེ་ཡོང་གི་རེ་བ། མ་བྱུང་གིས་དོགས་
པ་མེད་པར་རོ་སྙོམས་ཀྱི་སྤྱོད་པ་ལམ་དུ་ཁྱེར། ཆོས་ཅི་སྒྲུབ་གཞན་གྱི་མིག་སྔར་མཛེས་སུ་རེ་
བ་སོགས་སུ་མ་ཡིན་པར་བྱང་ཆུབ་ཀྱི་ལམ་དུ་ཅི་འགྲོ་བྱེད། བདེ་བ་དང་སྐྱིད་པ་བྱུང་ན་དཀོན་
མཆོག་གི་བཀའ་དྲིན་དུ་ཤེས་པས་ལམ་དུ་ཁྱེར། སྡུག་བསྔལ་དང་མི་འདོད་པ། ན་ཚ་མི་ཁ་གཏམ་
ངན་མངའ་ཐང་ཉམས་པ་སོགས་ཅི་བྱུང་ཡང་རེ་དོགས་དང་མྱ་ངན་མི་བྱེད་པར་སྒྱུ་མ་རྨི་ལམ་དུ་
ཤེས་པར་བྱེད། འཁོར་སློབ་འདུ་མི་བྱུང་ན་ཆོས་དང་ཟང་ཟིང་གི་ཕན་པ་ཅི་ཐོགས་བྱེད། འཁོར་
ཀHE



དཔལ་ས་སྐྱའི་རིག་མཛོད།
g
མི་གཅིག་ཀྱང་མ་བྱུང་ཡང་ཨེ་འོང་གི་རེ་བ། མི་འབྱུང་གི་དོགས་པ་དང་མི་མགུ་ཡི་དོགས་པས་
ངོ་དགའ་གཡོ་སྒྱུ་སོགས་གཞན་མགོ་སྦྲིད་པའི་ལས་ཐབས་ཐམས་ཅད་སྤངས་ཏེ། རེ་དོགས་
ཟིལ་གནོན་གྱི་བསམ་པས་སེང་གེའི་གཟུགས་ཀྱིས་རྒྱུ། མདོར་ན་རྙེད་མ་རྙེད། བདེ་མ་བདེ།
གྲགས་མ་གྲགས། བསྟོད་སྨད་དགའ་སྡུག་རེ་དོགས་ཀྱིས། གཏམ་དང་ལྟོ་གོས་འབའ་ཞིག་དོན་
དུ་གཉེར་ནས་ཅི་བྱེད་ཚེ་འདིའི་ལག་ཆར་སོང་བའི་བསམ་པ་དང་བྱ་བ་ཐམས་ཅད་རིང་དུ་དོར་
ཏེ། གང་བྱུང་དེས་ཆོག །འཚོ་བ་བྱ་འཚོལ། རེ་དོགས་ཟིལ་གནོན། སྣང་བ་གདོང་འདེད། འཆི་
ནུས་ཐོག་འགེལ། གང་འོང་ནའང་ཤོག །ཅི་རེད་ནའང་རེད་སྙམ་པའི་རོ་སྙོམས་ཀྱི་སྤྱོད་པ་ལམ་
དུ་ལེན། ཆགས་སྡང་རྨོངས་གསུམ་ཕྲག་དོག་སོགས་ངན་རྟོག་དང་ལུས་བདེ་སེམས་སྐྱིད་ཉམས་
དགའ་བ་སོགས་བཟང་རྟོག །དུས་ཕལ་ཆེར་ཅི་དྲན་འདི་དྲན་མེད་པ་འཁྲུལ་སྣང་རྒྱ་འབྱམས་
སུ་ཆམ་གྱིས་འགྲོ་བ་བཏང་སྙོམས་ཀྱི་རྟོག་པ་སོགས་ཐམས་ཅད་རེ་དོགས་སྤང་བླང་དགའ་སྡུག་
མེད་པར་ལམ་དུ་ཁྱེར། གནས་མི་མེད་ཀྱི་ལུང་སྟོང་འགྲིམས། གྲོགས་བྱ་དང་རི་དྭགས་འགྲོགས།
ཟས་སྔོ་དང་ཆུ་གཙང་བསྟེན། རི་ཡི་བུ་བྱ། ན་བུན་གྱི་གོས་གྱོན། གྱོང་ལྟོ་གོས་གཏམ་གསུམ་
ལ་བསྐུར་ཏེ་བཀའ་བརྒྱུད་གོང་མའི་རྣམ་ཐར་ཅི་འཁྱོལ་དང་། བློ་ཕུག་ཆོས་ལ་གཏད། ཆོས་
ཕུག་སྤྲང་ལ་གཏད། སྤྲང་ཕུག་བྲག་ལ་གཏད། བྲག་ཕུག་འཆི་ལ་གཏད་ཟེར་བའི་བཀའ་གདམས་
གོང་མའི་གཏད་སོ་བཞི་མཐའ་འཁྱོལ་བ་བྱ། ཡང་སོ་ཐར་གྱི་ཕམ་པ་བཞི། བྱང་སེམས་ཀྱི་རྩ་
ལྟུང་བཅོ་བརྒྱད་དང་ཕམ་འདྲ་བཞི། སྔགས་ཀྱི་རྩ་ལྟུང་བཅུ་བཞི། ཡན་ལག་གི་སྦོམ་པོ་བརྒྱད་
བཅས་མི་ཉམས་པར་བསྲུང་། ཅི་སྟེ་ཉམས་ན་སོ་སོའི་གཞུང་བཞིན་ཕྱིར་བཅོས་སོགས་བྱེད།
གཞན་ཡང་དབང་བཞིའི་མཉམ་རྗེས་བཟའ་སྲུང་མི་འབྲལ་བའི་དམ་ཚིག་སོགས་ཅི་ནུས་བསྲུང་།
ཉི་མ་རེ་རེ་བཞིན་བསྐྱེད་རྫོགས་ཀྱི་དམིགས་པ་མ་ཆག་པ་དང་རླུང་སྦྱོར་བརྒྱ་རེ། ཆག་མེད་རྣམ་
བཞི་མ་ཆག་པ། བཟའ་བའི་རྣལ་འབྱོར་རྒྱས་པ་རེ། བར་བར་དུ་སེམས་ངོ་སྐྱོང་ཞིང་འཁྲུལ་འཁོར་



ཉྩ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཅི་རིགས་དང་ཀྱེ་རྡོར། མཁའ་སྤྱོད། སྒྲོལ་དཀར། མགོན་པོ་རྣམས་ཀྱི་བསྙེན་པ་བརྒྱ་རེ། དེ་
བཞིན་གཏོར་བསྔོ་དང་བླ་མ་གསུམ་གྱི་གསོལ་འདེབས་བརྒྱ་རེ་མ་ཆག་པ། ཉིན་རེ་བཞིན་བླ་མ་
ཡི་དམ། མཁའ་འགྲོ་ཆོས་སྐྱོང་། བྱམས་སྙིང་རྗེ། བདག་གཞན་མཉམ་བརྗེ། སེམས་ངོ་སྐྱོང་
འཆི་བ་མི་རྟག་པ། ལས་རྒྱུ་འབྲས། འཁོར་བའི་ཉེས་དམིགས། སྐྱབས་འགྲོ། སེམས་
བསྐྱེད། སྦྱིན་པ་རྣམ་བཞི་སོགས་མ་བརྗེད་པ་བྱེད། མཚན་མོའང་བག་མེད་དུ་མི་ཉལ་བར། རྨི་
ལམ་འོད་གསལ་གྱི་ཉམས་ལེན་བརྩོན་འགྲུས་དྲག་པོས་བྱེད། དཀར་པོ་དགེ་བའི་ལས་ཅི་ལའང་
ཁྱད་གསོད་མི་བྱེད་པར་ཅི་འགྲུབ་དང་། བྱང་ཆུབ་ཀྱི་ལམ་དུ་ཅི་འགྲོ། རང་འཁྲི་མེད་པའི་བསྔོ་
སྨོན་སེམས་བསྐྱེད་ཀྱིས་ཟིན་པ་བྱེད་ལ། ནག་པོ་སྡིག་པའི་ཕྱོགས་ཐམས་ཅད་སྤོང་ཅི་ནུས་དང་
བཤགས་སྡོམ་སོགས་ཀྱིས་ཟིན་པར་བྱེད། དེ་ལྟར་བྱས་ཀྱང་གཞན་གྱིས་བདག་འཛིན་ཆེ། སྡོམ་
པ་ཤོར། དམ་ཚིག་ཉམས། འཛིན་ཆགས་ཆེ། ཨ་གསར་ཆེ། ངན་སེམས་ཆེ། གཏི་ཐུག་ཅན་
སོགས་སྨད་ར་གཏོང་ཡང་དགའ་སྡུག་མེད་པ་གང་ཡོང་ཡོང་བྱེད། དོན་སྒོ་ཆོས་སུ་མ་སོང་ན་
མི་ཁ་ལ་ངེས་པ་མེད་པས་སངས་རྒྱས་ཡིན། གྲུབ་ཐོབ་ཡིན། བཙུན་པ་ཡིན། མཁས་པ་ཡིན།
སྒོམ་ཆེན་ཡིན། བདག་འཛིན་མེད། ཞེན་ཆགས་མེད། ཆོས་བརྒྱད་མེད། སྙན་གྲགས་མངའ་
ཐང་དང་འགྲོ་དོན་གདུལ་བྱ་ཆེ་བ། བླ་མ་དེ་རེད། ཆོས་པ་དེ་རེད་ཟེར་བ་སོགས་མི་ཁ་བཟང་
ཡང་ཕན་མེད་པས་རང་རྒྱུད་ཆོས་དང་བསྲེ་ཞིང་། རང་སེམས་ཆོས་ཀྱིས་བཏུལ། སྤྱོད་ལམ་རྣམ་
བཞི་ཐམས་ཅད་དུའང་རང་ལུས་ཡི་དམ་དང་མི་འབྲལ། སྤྱི་གཙུག་བླ་མ་དང་མི་འབྲལ། སྣང་
བ་སྒྱུ་མ་རྨི་ལམ་དང་མི་འབྲལ་བ་སྟེ་མདོར་ན་སྣང་གྲག་རིག་གསུམ་ཐ་མལ་དུ་མ་ལུས་པ་ཁྱེར་
སོ་གསུམ་དང་མི་འབྲལ་བར་བྱེད། གཞན་ཡང་དང་པོ་སྡིག་པའི་བྱ་བ་ཐོངས། བར་དུ་འཇིག་
རྟེན་བྱ་བ་ཐོངས། ཐ་མར་ཆོས་ཀྱི་བྱ་བ་ཐོངས་ཞེས་པ་ལྟར་ཆོས་འགལ་གྱི་བྱ་བ་ཕར་ཞོག་ཆོས་
སུ་མིང་བཏགས་པའི་ཡི་གེ་འབྲི་ཀློག་དང་རྟེན་བཞེངས་སོགས་བྱ་བྱེད་མང་པོའི་ཟིང་ལོང་ཐམས་
1/
དེ



དཔལ་ས་སྐྱའི་རིག་མཛོད།
gE
ཅད་ཆམ་གྱིས་བཞག་སྟེ། འཁྲུལ་པའི་རྟོག་པ་ཟད་པ། ཆོས་ཉིད་འགྱུར་མེད་ཀྱི་བཙན་ས་ཟིན་
པ༑ གཟུང་འཛིན་གྱི་སྣང་བ་ནུབ་པ། སྣང་སྲིད་འཁྲུལ་པའི་རྫུན་ཕུག་རྡིབ་པ། འཇིག་རྟེན་ཆོས་
བརྒྱད་ཀྱི་རྟོག་པ་བྲལ་བ། བདག་འཛིན་གྱི་རྩ་བ་ཆོད་པ། ལྟ་ངན་གྱི་འཕྲང་ལས་ཐར་བ། མཉམ་
རྗེས་ཀྱི་ས་མཚམས་གཏོར་བ། སྣང་མུན་གྱི་བར་ལག་འགྱེལ་བ། དམ་ཚིག་དང་སྡོམ་པ་ལས་
གྲོལ་བ། སྐྱེ་རྒ་ན་འཆིའི་འཆིང་བ་ལས་གྲོལ་བའི་མཐོང་ལམ་ཆོས་ཉིད་ཀྱི་བདེན་པ་མངོན་དུ་
མ་གྱུར་གྱི་བར་དུ་ཆོས་བརྒྱད་དང་ཚེ་འདིའི་ཆེ་ཐབས་སུ་མ་སོང་བ། སྣང་བ་གདོང་འདེད། འཆི་
ནུས་ཐོག་ཁེལ། རེ་དོགས་ཟིལ་གནོན་གྱི་སྤྱོད་པས་འཆི་བ་སྙིང་ཁུང་དུ་བཅུག་པའི་ཆོས་ཤིག་
མི་བྱེད་རེ། དེ་ལྟར་བདག་གི་དམ་བཅའ་མཐར་ཕྱིན་པར་ཕ་བླ་མ་བཀའ་དྲིན་ཅན་གྱི་ཐུགས་
རྗེས་གཟུང་དུ་གསོལ། ཁྱེད་མཁྱེན། ཁྱེད་ལ་རེ། ཁྱེད་ལ་ལྟོས། ཕ་བླ་མ། ཕ་བླ་མ། ཕ་བླ་མ་
ཁྱེད་རང་མཁྱེན། ཞེས་པའང་ཁས་ལེན་དང་དམ་བཅའ་རྟ་རི་བ་ལ། ཉམས་ལེན་ལག་ཐོག་ཡོད་
པ་ལ་ཁྱི་མི་རི་བ་ཞིག་འོང་གིས་དོགས་ནས། ཡང་ཡང་ཞུ་དག་བྱ་ཕྱིར་ཡི་གེ་འདི་བྲིས་པ་ཡིན་
པས་དཀོན་མཆོག་གསུམ་གྱི་བདེན་པས་དེ་དེ་བཞིན་དུ་གྱུར་ཅིག །ཅེས་དང་། ཡང་དེའི་ཚེ་དམ་
བཅའ་ལ་གདེང་རྙེད་པའི་གླུ་འདིའང་བླངས་སོ། །
ཚོ
ཨེ་མ། དྲན་པས་སྙིང་གི་གདུང་སེལ་བཀའ་དྲིན་འཁོར་མཐའ་དང་བྲལ་བའི། །
དྲིན་ཆེན་རྩ་བའི་བླ་མ་འཇམ་མགོན་ངག་དབང་གི་ལེགས་པ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འཇམ་དཔལ་མི་ཡི་ཚུལ་བཟུང་འཇམ་དབྱངས་ཆོས་ཀྱི་ནི་རྒྱལ་མཚན། །
ཀུན་མཁྱེན་རྫོགས་པའི་སངས་རྒྱས་འཇམ་དབྱངས་ཆོས་ཀྱི་ནི་བློ་གྲོས། །
འཇམ་དབྱངས་རྣམ་གསུམ་ཞབས་ལ་འདུད་དོ་ཐུགས་རྗེ་ཡིས་སྐྱོངས་ཤིག །
གྲུབ་བརྙེས་བྱེ་བའི་གཤེགས་ཤུལ་གསུང་ངག་ཡིད་བཞིན་གྱི་ནོར་བུ། །
བླ་མ་སངས་རྒྱས་དྲིན་གྱིས་སྨིན་གྲོལ་ཕ་ཕོག་ཏུ་ཐོབ་པས། །
མངོན་སུམ་ཉམས་མྱོང་རྟོགས་པའི་དྲོད་རྟགས་ས་ཟིན་གྱིས་དབེན་ཡང་། །
ཡིད་གཉིས་ཐེ་ཚོམ་མེད་པའི་ཡིད་ཆེས་ཚད་མ་ཡི་ངེས་ཤེས། །
སྙིང་ལ་རི་མོ་བྲིས་བཞིན་འཕྲོག་མེད་གདེང་ཁེལ་དུ་སྣང་བས། །
ཟབ་ཟབ་མཐོ་མཐོའི་ཆོས་ཀུན་ཇི་ལྟར་དགྱེས་དགྱེས་རང་མཛོད་ཅིག །
སྟོང་འུར་གྲགས་སྐམ་རྗེས་སུ་མི་འབྲང་དམ་བཅའ་རང་ཡིན་ནོ། །
འཁྲུལ་སྣང་དབྱིངས་སུ་དག་པའི་རྣལ་འབྱོར་ཆེན་པོ་རང་མིན་ཏེ། །
སྒྱུ་མའི་སྣང་བ་འདི་ཡི་རྫུན་ཕུག་ཅུང་ཟད་ཙམ་རིག་པས། །
འདིར་སྣང་ཆོས་བརྒྱད་གཉེར་ཁ་སྔར་དང་མི་འདྲ་ཙམ་ཆུང་འདུག །
ད་ནི་སྐྱིད་སྡུག་བཟང་ངན་ཅི་དགའ་གང་དགའ་རང་མཛོད་ཅིག །
ཆོས་བརྒྱད་ཚེ་འདིའི་ཆེ་ཐབས་མི་བསྒྲུབ་དམ་བཅའ་རང་ཡིན་ནོ། །
སེམས་ཉིད་ཆོས་སྐུའི་རང་ཞལ་མངོན་སུམ་མཐོང་བ་ཞིག་མིན་ཡང་། །
ཡིན་མིན་ཐེ་ཚོམ་མེད་པ་ཉམས་ལེན་སྐྱོང་བདེ་ཙམ་འདུག་པས། །
སྤྲོས་མེད་ཆིག་དྲིལ་ངང་ནས་བག་ཡངས་བདེ་མོ་རུ་ཉལ་ཆོག །
སྤྲོས་བཅས་ཟ་ཟིའི་ཆོས་ཀུན་ཇི་ལྟར་དགྱེས་དགྱེས་རང་མཛོད་ཅིག །
ད་ནི་བྱར་མེད་ཅོག་གེར་འདུག་པ་དམ་བཅའ་རང་ཡིན་ནོ། །
e



དཔལ་ས་སྐྱའི་རིག་མཛོད།
བདག་གཞན་མཉམ་བརྗེ་འབྱོངས་པའི་བྱང་སེམས་རྣལ་མ་ཞིག་མིན་ཡང་། །
འགྲོ་ཀུན་ཕ་མ་ཡིན་པའི་གོ་བ་སྙིང་དཀྱིལ་ནས་རྙེད་ཅིང་། །
དགྲ་གཉེན་ལས་ཀྱི་འཁྲུལ་པར་ངེས་ཤེས་ཆ་ཙམ་ཞིག་ཡོད་པས། །
དགྲ་འདྲེ་བྱུར་གསུམ་ཕན་གནོད་ཅི་དགའ་གང་དགའ་རང་མཛོད་ཅིག་
ད་ནི་སྲོག་འདི་བཅད་ཀྱང་གནོད་ལན་མི་བྱེད་དམ་བཅའ་རང་ཡིན་ནོ། །
གཉེན་བཤེས་བརྒྱ་སྟོང་ལྡན་དང་ཕྱོགས་མཐའ་དགྲ་བོ་ཡིས་བསྐོར་ལ། །
ལྟར་སྣང་ཕན་གནོད་ཆེ་སྟེ་དོན་ལ་ནམ་མཁའ་ཡི་མེ་ཏོག །
ཕན་གནོད་གང་ཡང་མེད་པ་རྫུན་སྣང་བསླུ་བྲིད་ཀྱི་མཁན་པོ། །
གཉེན་ཉེ་མགུ་དང་མི་མགུ་ཅི་དགའ་གང་དགའ་རང་མཛོད་ཅིག །
ད་ནི་གཉེན་ལ་ཆགས་སེམས་མི་བྱེད་དམ་བཅའ་རང་ཡིན་ནོ། །
ཚེ་རིང་ལོ་བརྒྱ་ཐུབ་དང་ཚེ་ཐུང་ད་ལྟ་རང་འཆི་བར། །
ལྟར་སྣང་ཁྱད་པར་ཆེ་སྟེ་དོན་ལ་རྨི་ལམ་གྱི་སྣང་བ། །
ཚེ་རིང་ཚེ་ཐུང་ཁྱོད་རང་ཅི་དགའ་གང་དགའ་རང་མཛོད་ཅིག །
ད་ནི་ཤི་ཡང་འགྱོད་པ་མི་བྱེད་དམ་བཅའ་རང་ཡིན་ནོ། །
ཕྱུག་པོ་ནོར་བརྒྱ་ལྡན་དང་དབུལ་པོ་སྤྲང་ཟས་ཀྱིས་འཚོ་བར། །
ཚུར་མཐོང་སོ་སྐྱེའི་སྣང་ངོར་ཕན་གནོད་བཟང་ངན་ལྟར་སྣང་ཡང་། །
དོན་ལ་ཡོད་མེད་ཕན་གནོད་མེད་པ་སྒྱུ་མ་ཡི་ནོར་རྫས། །
ད་ནི་ཕྱུག་དབུལ་གང་འོང་ཅི་དགའ་གང་དགའ་རང་མཛོད་ཅིག །
སྒྱུ་མའི་ནོར་རྫས་བསག་བསྲུང་མི་བྱེད་དམ་བཅའ་རང་ཡིན་ནོ།
འཁོར་སློབ་བརྒྱ་སྟོང་ལྡན་དང་སྤྱང་བན་གཅིག་པུ་རུ་འཁྱམས་ལ། །
།



༼ཉྩ།
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འཇིག་རྟེན་ལྟར་སྣང་བཟང་ངན་དགའ་སྡུག་ཆེན་པོ་ལྟར་སྣང་ཡང་། །
དོན་ལ་རྨི་ལམ་བཞིན་དུ་གཉིས་ཀ་འཁྲུལ་པ་ལས་མ་འདས། །
འཁོར་སློབ་འདུ་དང་མི་འདུ་ཅི་དགའ་གང་དགའ་རང་མཛོད་ཅིག །
ད་ནི་ངོ་སྲུང་མཐུན་འཇུག་མི་བྱེད་དམ་བཅའ་རང་ཡིན་ནོ། །
མཐོན་པོའི་ཁྲི་གདུགས་བར་ན་ཀུན་གྱིས་སྤྱི་གཙུག་ཏུ་བཀུར་དང་།
ཁས་ཞན་མཛེ་སྤྲང་གསེབ་ན་ཀུན་གྱིས་མཐོ་འཚམ་དང་བརྙས་ལ། །
འཁྲུལ་ངོར་མཐོ་དམན་ཆེ་སྟེ་དོན་ལ་སྒྱུ་མ་དང་རྨི་ལམ། །
མཐོ་དམན་འབྱོར་རྒུད་ཁྱོད་རང་ཅི་དགའ་གང་དགའ་རང་མཛོད་ཅིག །
ད་ནི་ཚེ་འདིའི་ཆེ་ཐབས་མི་བསྒྲུབ་དམ་བཅའ་རང་ཡིན་ནོ། །
སངས་རྒྱས་གྲུབ་ཐོབ་ཡིན་ཞེས་སྙན་གྲགས་འཇིག་རྟེན་དུ་ཁྱབ་དང་། །
སྡོམ་ཤོར་དམ་ཉམས་རེད་ཅེས་གཏམ་ངན་ས་སྟེང་ཀུན་གང་ལ། །
འདིར་སྣང་ཆོས་བརྒྱད་ཅན་ལ་ཁྱད་པར་ཆེན་པོ་རང་སྣང་སྟེ། །
དོན་ལ་བྲག་ཅའི་སྒྲ་བཞིན་ཕན་གནོད་སྤུ་ཙམ་ཡང་མི་འདུག །
མི་ཁ་བསྟོད་སྨད་ཁྱོད་རང་ཅི་དགའ་གང་དགའ་རང་མཛོད་ཅིག །
ད་ནི་གཏམ་སྙན་ཕྱེ་གཏོར་མི་བསྒྲུབ་དམ་བཅའ་རང་ཡིན་ནོ། །
བདེ་བདེ་སྐྱིད་སྐྱིད་ངང་ལ་ཞིམ་འཇམ་གསོལ་བ་ཡི་མི་དང་། །
སྡུག་སྡུག་ཡུས་ཡུས་ངང་ནས་ཟས་གོས་ངན་ངོན་ཙམ་ཚོལ་བར། །
སྒྱུ་མའི་ཉམས་མ་སྐྱེས་ལ་ཁྱད་པར་ཆེན་པོ་རང་སྣང་སྟེ། །
འཁྲུལ་སྣང་རང་སར་གྲོལ་ལ་བཟང་ངན་སྤུ་ཙམ་ཡང་མི་འདུག །
ནམ་མཁའ་འདི་ལ་བདེ་སྡུག་ཕན་གནོད་ཨེ་འདུག་ཧེ་ཧེ་ཨང་། །
ཀྱི
E



དཔལ་ས་སྐྱའི་རིག་མཛོད།
ཀྱི་
སྐྱིད་སྡུག་གང་འོང་ཁྱོད་རང་ཅི་དགའ་གང་དགའ་རང་མཛོད་ཅིག །
ད་ནི་གང་བྱུང་ལམ་དུ་ཁྱེར་བ་དམ་བཅའ་རང་ཡིན་ནོ། །
གཟུགས་མཛེས་ལྷ་འདྲ་དང་ནི་གཟུགས་ངན་ཡི་དྭགས་དང་འདྲ་བར། །
འདོད་ལྡན་སྐྱེ་བོའི་སྣང་ངོར་དྲག་ཞན་ཆེན་པོ་རང་འདུག་སྟེ། །
ཆགས་བྲལ་རྣལ་འབྱོར་སྣང་ངོར་ལེགས་ཉེས་སྤུ་ཙམ་ཡང་མི་འདུག །
མཛེས་མ་འཁོར་དང་མ་འཁོར་ཅི་དགའ་གང་དགའ་རང་མཛོད་ཅིག །
ད་ནི་བཟང་འདོད་བྱི་དོར་མི་བྱེད་དམ་བཅའ་རང་ཡིན་ནོ། །
བརྒྱ་སྟོང་མང་པོའི་དད་འབུལ་ཆར་ལྟར་འབབ་པ་ཡི་མི་དང་། །
འཚོ་བ་བྱ་ཚོལ་སྤྲང་ཟན་ནངས་ཚོལ་ནུབ་ཚོལ་གྱི་སྐྱེ་བོར། །
ཐ་མལ་བྱིས་པའི་སྣང་ངོར་ཁྱད་པར་ཆེན་པོ་རང་འདུག་སྟེ། །
དོན་ལ་ཕྱུག་དབུལ་བདེན་མེད་སྒྱུ་མ་རྨི་ལམ་གྱི་རང་བཞིན། །
སྦྱིན་བདག་མགུ་དང་མི་མགུ་ཅི་དགའ་གང་དགའ་རང་མཛོད་ཅིག །
དཀོར་དང་གྲོང་ཆོག་ལོག་འཚོ་མི་བསྒྲུབ་དམ་བཅའ་རང་ཡིན་ནོ། །
མདོར་ན་རྙེད་དང་མ་རྙེད་བདེ་སྡུག་གྲགས་པ་དང་མི་གྲགས། །
བསྟོད་དང་སྨད་པ་ཞེས་བྱའི་འཇིག་རྟེན་འཁོར་བ་ཡི་ཆོས་བརྒྱད། །
ཐམས་ཅད་སྒྱུ་མ་རྨི་ལམ་དྲི་ཟའི་གྲོང་ཁྱེར་དང་མཚུངས་པས། །
སྤང་བླང་རེ་དོགས་མེད་པ་གང་བྱུང་ལམ་དུ་རང་ལེན་ནོ། །
འཇིག་རྟེན་ཆོས་བརྒྱད་ཐམས་ཅད་ཅི་དགའ་གང་དགའ་རང་མཛོད་ཅིག །
ཚུལ་འཆོས་ཐོ་ཅོ་ཇོ་རྫུ་མི་བྱེད་དམ་བཅའ་རང་ཡིན་ནོ། །
ལུས་ཀྱིས་བྱས་བྱས་བསྒྲུབས་བསྒྲུབས་འཁོར་བ་ངན་སོང་གི་སོ་ནམ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ངག་གི་སྨྲས་སྨྲས་བརྗོད་བརྗོད་ཉེས་སྤྱོད་མི་ཟད་པའི་འབྱུང་ཁུངས། །
སེམས་ཀྱིས་བསམས་བསམས་དྲན་དྲན་དུག་ལྔ་ཆོས་བརྒྱད་ཀྱི་ཡོ་ལང་། །
ད་ནི་ཅི་དང་ཅི་ལའང་སྙིང་པོ་རྡུལ་ཙམ་ཡང་མི་འདུག །
ལུས་ཀྱིས་བྱ་སྤྱོད་ཀུན་དོར་དུར་ཁྲོད་མི་རོ་ལྟར་གནས་ཤིང་། །
ངག་གི་སྨྲ་བརྗོད་ཀུན་སྤངས་ལྐུགས་པའི་རྣམ་ཐར་གྱི་རྗེས་བསྙེག །
སེམས་ཀྱིས་དྲན་བསམ་ཀུན་དོར་སྤྲོས་བྲལ་ནམ་མཁའ་ཡི་ངང་ཚུལ། །
ད་ནི་བྱར་མེད་ངང་དུ་སྐྱིད་ཉལ་རྒྱག་པ་དམ་བཅའ་རང་ཡིན་ནོ། །
དེ་ལྟར་དམ་བཅའ་འགྲུབ་པར་བླ་མ་ཡི་དམ་དང་མཁའ་འགྲོ། །
ཆོས་སྲུང་བདེན་པའི་མཐུ་ཡིས་གེགས་མེད་མཐར་ཕྱིན་དུ་མཛོད་ཅིག །
དགེ་བས་འགྲོ་ཀུན་འཇིག་རྟེན་ཆོས་བརྒྱད་འཁོར་བ་ཡི་འཁྲུལ་སྣང་། །
འཁོར་འདས་རང་གྲོལ་ཕྱག་རྒྱ་ཆེན་པོའི་ཡེ་ཤེས་སུ་སྨིན་ཏེ། །
སྐུ་བཞིའི་རྒྱལ་ས་མྱུར་དུ་ཟིན་པའི་སྨོན་འདུན་ཞིག་ཞུའོ། །
བྱིན་རླབས་འོད་ཕུང་འཕྲོ་འཕྲོ་གསུང་ངག་རྩ་བརྒྱུད་བླ་མ་ཡི་ཚོགས་དང་། །
དངོས་གྲུབ་ཆར་རྒྱུན་འབེབ་འབེབ་ཡི་དམ་དགེས་བདེ་གསང་གསུམ་གྱི་ལྷ་ཚོགས།།
ཕྲིན་ལས་གློག་ལྟར་མྱུར་མྱུར་མཁའ་འགྲོ་ཆོས་སྐྱོང་གུར་ཞལ་དང་ལྕམ་དྲལ། །
མཐུན་འགྱུར་ཤིས་པའི་མེ་ཏོག་ཆར་བཞིན་དེང་འདིར་ཆིལ་ཆིལ་དུ་ཕོབ་ཅིག །
དེ་སྐད་ཆོས་དང་འཇིག་རྟེན་གང་ཡང་མ་ནུས་སྙོམས་ལས་ཀྱི་མཁན་པོ། །
སྤྲང་རྒན་འཇམ་དབྱངས་བློ་གསལ་མིང་ཅན་འདོ་མེད་དྲེད་པོ་དེས་སྨྲས་སོ། །
ཞེས་པ་འདིའང་རང་ལོ་སོ་བདུན་ཤིང་ལུག་ཟླ་བ་གསུམ་པའི་ཚེས་བཅོ་ལྔ་རྗེ་བླ་མ་འཇམ་
དབྱངས་རྒྱལ་མཚན་གྱི་དུས་དྲན་ཉིན་བྲིས་པའོ། །
A



Ha
དགུ། དབུས་ཕྱོགས་སུ་ཕེབས་ཏེ་དུས་འགྱུར་གྱི་རྐྱེན་ངན་དྲག་པོས་
ཐུགས་དམ་ལ་བོག་ཐོན་པའི་ཚུལ།
ལོ་འདིའི་སྟོན་རིན་པོ་ཆེ་པདྨ་བཀོད་ནས་དབུས་སུ་ཕེབས་པའི་རྗེས་སུ་ཕྱིན་པས་སྤོ་བོར་
སླེབས་དུས་རིན་པོ་ཆེ་མཇལ་འདོད་ཆེན་པོ་བྱུང་བའི་རྐྱེན་བྱས་ཏེ་གླུ་འདི་བླངས་སོ། །
<
ང



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
w
ཨ་ཧོ། མགོན་དྲན་པས་གདུང་སེལ་རྡོ་རྗེ་འཆང་། །
ཕ་འདྲེན་མཆོག་རྒྱལ་པོ་སྤྲུལ་པའི་སྐུ། །
དུས་སྙིགས་མའི་སྐྱབས་མགོན་རིན་པོ་ཆེ། །
མཚན་ཆོས་ཀྱི་བློ་གྲོས་དཔལ་བཟང་པོར། །
ཡིད་མོས་གུས་གདུང་བས་གསོལ་བ་འདེབས། །
དུས་འདི་ནས་བྱང་ཆུབ་མ་ཐོབ་བར། །
བློ་ཐེ་ཚོམ་མེད་པ་ཧྲིལ་ལེར་གཏོད། །
ལས་སྐྱིད་སྡུག་ལེགས་ཉེས་ཅི་བྱུང་ཡང་། །
སྐྱབས་རེ་ས་གཞན་དུ་མ་མཆིས་པས། །
ཕས་མངོན་སུམ་བྱིན་རླབས་དེང་སྩོལ་ཅིག །
རྡོ་རྗེའི་ཡེ་ཤེས་དེ་སྙིང་ལ་འཕོས། །
རྟོགས་གྲོལ་དུས་མཉམ་དུ་བྱིན་གྱིས་རློབས། །
ཡ་ཀི་ཞིག་དགུང་སྔོན་གྱི་ཀློང་ཡངས་ན། །



ཉུང
དཔལ་ས་སྐྱའི་རིག་མཛོད།
j
Oro
ཁྱུང་ཆེན་དེ་རྩལ་གསུམ་རྫོགས་པ་ཚོ། །
མཐོ་དགུང་སྔོན་གྱི་ཀློང་ན་ཡེ་རེ་རེ། །
ནམ་འཕང་དེ་དབྱིངས་སུ་གཅོད་དོ་སྐད། །
འདབ་ཆགས་ཀུན་ཟིལ་གྱིས་གནོན་ནོ་སྐད། །
མཆུ་སྡེར་དེ་དགྲ་ལ་ངོམ་མོ་སྐད། །
དུག་ཅན་དེ་ཟས་སུ་ཟའོ་སྐད། །
ཁྱུང་ཕྲུག་ང་རྩལ་གསུམ་མ་རྫོགས་ཀྱང་། །
ཕ་ཁྱུང་ཆེན་ཁྱེད་ལ་ལྟ་ཞིང་འཕུར། །
སྐུ་གསུམ་གྱི་ནམ་མཁའི་ཀློང་ཡངས་སུ། །
ལྷན་ཅིག་ཏུ་བགྲོད་པའི་རྟེན་འབྲེལ་ཞིག །
ཕ་ཁྱུང་ཆེན་ཁྱེད་ཀྱི་དྲིན་ལ་རེ། །
ཡ་ཀི་ཞིག་གངས་དཀར་གྱི་ཟུར་ཕུད་ན། །
སེང་དཀར་མོ་དེ་རྩལ་གསུམ་རྫོགས་པ་ཚོ། །
མཐོ་གངས་དཀར་གྱི་སྟོད་ལ་ཡེ་རེ་རེ། །
གངས་བུ་ཡུག་དེ་རྩལ་གྱིས་གཅོད་དོ་སྐད། །
སྡེར་ཆགས་ཀུན་ཟིལ་གྱིས་གནོན་ནོ་སྐད། །
གཡུ་རལ་དེ་དགྲ་ལ་ངོམ་མོ་སྐད། །
གཏུམ་པོ་ཀུན་གསོན་ཟས་བྱེད་དོ་སྐད། །
སེང་ཕྲུག་ང་རྩལ་གསུམ་མ་རྫོགས་ཀྱང་། །
ཕ་སེང་ཆེན་ཁྱེད་ལ་ལྟ་ཞིང་རྒྱུག །



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བདེ་ཆེན་གྱི་གངས་རིའི་ངོས་ཡངས་སུ། །
ལྷན་ཅིག་ཏུ་རྩེན་པའི་རྟེན་འབྲེལ་ཞིག །
ཕ་སེང་ཆེན་ཁྱེད་ཀྱི་དྲིན་ལ་རེ། །
ཕ་ཀི་ཞིག་ཙནྡན་གྱི་ནགས་ཁྲོད་ན། །
རྒྱ་སྟག་དེ་རྩལ་གསུམ་རྫོགས་པ་ཚོ། །
ནགས་ཙནྡན་གྱི་ཁྲོད་ན་ཡེ་རེ་རེ། །
ནགས་ཁྲོད་དེ་རྩལ་གྱིས་གཅོད་དོ་སྐད། །
གཅན་གཟན་ཀུན་ཟིལ་གྱིས་གནོན་ནོ་སྐད། །
འཛུམ་དྲུག་དེ་དགྲ་ལ་ངོམ་མོ་སྐད། །
མི་ཤ་དེ་རློན་ཟས་བྱེད་དོ་སྐད། །
སྟག་ཕྲུག་ང་རྩལ་གསུམ་མ་རྫོགས་ཀྱང་། །
ཕ་རྒྱ་སྟག་ཁྱེད་ལ་ལྟ་ཞིང་རྒྱུག །
སྟོབས་བཅུ་ཡི་ཙནྡན་ནགས་ཁྲོད་དུ། །
ལྷན་ཅིག་ཏུ་སྤྱོད་པའི་རྟེན་འབྲེལ་ཞིག །
ཕ་རྒྱ་སྟག་ཁྱེད་ཀྱི་དྲིན་ལ་རེ། །
མ་ཀི་ཞིག་གཙང་ཆེན་གྱི་ཆུ་གཞུང་ན། །
ཉ་ཆེན་དེ་རྩལ་གསུམ་རྫོགས་པ་ཚོ། །
དམའ་གཙང་ཆེན་གྱི་གཞུང་ན་ཡེ་རེ་རེ། །
རྦ་ཀློང་དེ་རྩལ་གྱིས་གཅོད་དོ་སྐད། །
ཆུ་གནས་ཀུན་ཟིལ་གྱིས་གནོན་ནོ་སྐད། །
p



དཔལ་ས་སྐྱའི་རིག་མཛོད།
2
གསེར་མིག་དེ་དགྲ་ལ་ངོམ་མོ་སྐད། །
ཛམྦུ་ཡི་འབྲས་ཀུན་ཟའོ་སྐད། །
ཉ་ཕྲུག་ང་རྩལ་གསུམ་མ་རྫོགས་ཀྱང་། །
ཕ་ཉ་ཆེན་ཁྱེད་ལ་ལྟ་ཞིང་རྒྱུག །
ཆོས་སྐུ་ཡི་རྒྱ་མཚོའི་ཀློང་ཡངས་སུ། །
ལྷན་ཅིག་ཏུ་རོལ་པའི་རྟེན་འབྲེལ་ཞིག །
ཕ་ཉ་ཆེན་ཁྱེད་ཀྱི་དྲིན་ལ་རེ། །
འདི་ན་ཞིག་མདོ་ཁམས་ཤར་ཕྱོགས་ཀྱི། །
རྗེ་བླ་མ་སྤངས་རྟོགས་རྫོགས་པ་ཚོ། །
ཀོང་དབུས་ཀྱི་ཕྱོགས་སུ་ཡེ་རེ་རེ། །
ཡང་གསང་གི་གནས་སྒོ་འབྱེད་དོ་སྐད། །
ཀླ་ཀློ་ཀུན་ཟིལ་གྱིས་གནོན་ནོ་སྐད། །
མཐུ་སྟོབས་དེ་བདུད་ལ་ངོམ་མོ་སྐད། །
བདེ་ཆེན་དེ་ཟས་སུ་ཟའོ་སྐད། །
སྐལ་ལྡན་ཀུན་ལམ་སྣ་འདྲེན་ནོ་སྐད། །
སློབ་བུ་ང་ཉམས་རྩལ་མ་རྫོགས་ཀྱང་། །
ཕ་རྗེ་བཙུན་ཁྱེད་ལ་ལྟ་ཞིང་རྒྱུག །
ཡང་གསང་གི་འཆི་མེད་གནས་ཕྱོགས་སུ། །
ལྷན་ཅིག་ཏུ་སྤྱོད་པའི་རྟེན་འབྲེལ་ཞིག །
ཕ་རྗེ་བཙུན་ཁྱེད་ཀྱི་དྲིན་ལ་རེ། །ཅེས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
t
ལོ་དེའི་དགུན་ལྷ་ལྡན་དུ་རིན་པོ་ཆེ་མཇལ་ཞིང་གསེར་ཞོ་གཉིས་སོགས་ཕུལ་ཏེ་འདི་ཕྱིའི་
སློབ་སྟོན་སྤྱི་དང་ཁྱད་པར་དུ་གནས་སྐབས་བྱ་སྤྱོད་ཀྱི་ལུང་བསྟན་དང་། མཐར་ཐུག་ཆོས་ཀྱི་
གནད་འགག་སྟོན་པར་ཞུ་བའི་གླུ་འདི་ཕུལ་ལོ།
ཨ་ཧོ། གནས་ལྷ་ལྡན་སྤྲུལ་པའི་ཞིང་ཁམས་སུ། །
མགོན་དྲན་པས་གདུང་སེལ་རྡོ་རྗེ་འཆང་། །
ཕ་འདྲེན་མཆོག་རྒྱལ་པོ་སྤྲུལ་པའི་སྐུ། །
མཚན་ཆོས་ཀྱི་བློ་གྲོས་དཔལ་བཟང་པོ།
སྐུ་ཞུ་བདེའི་ལང་ཚོ་གཟི་འོད་འབར། །
གསུང་སྟོང་ཉིད་རྡོ་རྗེའི་ཆོས་སྒྲ་སྒྲོགས། །
ཐུགས་ཏིང་འཛིན་འཇུག་ལྡང་བསམ་མི་ཁྱབ། །
འཁོར་མི་དང་མི་མིན་སྤྲིན་ལྟར་འདུ། །
ངའི་བླ་མ་བྱས་ན་རིན་པོ་ཆེ། །
ཡི་དམ་བྱས་ན་རིན་པོ་ཆེ། །



དཔལ་ས་སྐྱའི་རིག་མཛོད།
མཁའ་འགྲོའི་དབང་ཕྱུག་རིན་པོ་ཆེ། །
ཆོས་སྲུང་གཙོ་བོ་རིན་པོ་ཆེ། །
ད་གོང་དཔོན་པོ་རིན་པོ་ཆེ། །
ཕྱི་མའི་བླ་མ་རིན་པོ་ཆེ། །
ཚེ་འདི་དང་ཕྱི་མ་བར་དོ་གསུམ། །
ལས་སྐྱིད་སྡུག་ལེགས་ཉེས་ཅི་བྱུང་ཡང་། །
བློ་ཐེ་ཚོམ་མེད་པ་ཧྲིལ་ལེར་གཏོད། །
དུས་རྒྱུན་ཆད་མེད་པར་བྱིན་གྱིས་རློབས། །
རྗེའི་སྐུ་ཡི་བྱིན་རླབས་ལུས་ལ་ཞུགས། །
ལུས་སྤྲུལ་སྐུར་འཆར་བར་བྱིན་གྱིས་རློབས། །
རྗེའི་གསུང་གི་བྱིན་རླབས་ངག་ལ་ཞུགས། །
ངག་ལོངས་སྐུར་འཆར་བར་བྱིན་གྱིས་རློབས། །
རྗེའི་ཐུགས་ཀྱི་བྱིན་རླབས་སེམས་ལ་ཞུགས། །
སེམས་ཆོས་སྐུར་འཆར་བར་བྱིན་གྱིས་རློབས། །
རྗེ་ཡིད་བཞིན་ནོར་བུའི་སྐུ་དྲིན་གྱིས། །
གནས་སྐབས་ཀྱི་བྱ་བའི་བླང་དོར་ལ། །
སློབ་སྟོན་དང་ལུང་བསྟན་བསྩལ་དུ་གསོལ། །
མཐར་ཐུག་གི་ཆོས་ཀྱི་གནད་འགག་གི །
ཐེ་ཚོམ་དང་དོགས་པ་བསལ་དུ་གསོལ། །
ཞེས་ཞུས་པའི་ལན་དུ།



བྱ།
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འཇམ་དབྱངས་བླ་མར་མོས་ལྡན་པ། །
བློ་གྲོས་རབ་ཏུ་གསལ་བ་ནས། །
དྲིས་པའི་དྲི་ལན་འདི་ལྟ་སྟེ། །
འཆི་མེད་པདྨ་བཀོད་པ་ཡི། །
ཕྱི་ཡི་སྦས་ལུང་འགའ་ཞིག་ལས། །
ཡང་གསང་གནས་སྒོ་རེ་ཞིག་ལ། །
མི་འབྱེད་སྙམ་ཡང་ངེས་པ་ཅི། །
ཁྱེད་ཅག་ད་སྐབས་སྤོ་ཀོང་སོགས། །
གང་བདེ་གང་སྐྱིད་དག་ཏུ་སྡོད། །
སྤྱོད་འཇུག་ལ་སོགས་དམ་པའི་ཆོས། །
འཆད་འོས་རྣམས་ལ་འཆད་པ་སོགས། །
རང་གཞན་དོན་གཉིས་སྒྲུབ་ལ་བརྩོན། །
E
ཞེས་སོགས་རྡོ་རྗེའི་གསུང་གི་དབུགས་དབྱུང་རྒྱས་པར་བསྩལ། འདི་དུས་ཐུགས་ཤིན་ཏུ་
འཕྲེང་བའི་རྣམ་པས་བརྩེ་སྐྱོང་སྔར་དང་མི་འདྲ་བ་གནང་གི་འདུག་པ། ཕྱིས་ཚེ་འདིར་སྐུ་དངོས་
དང་མཇལ་འཕྲད་མི་འོང་བ་མཁྱེན་པར་སྣང་། ཡང་དེ་སྐབས་དཔལ་ས་སྐྱའི་གདུང་སྲས་ཨཱ་ཡུ༔



དཔལ་ས་སྐྱའི་རིག་མཛོད།
29
རིན་པོ་ཆེ་མཆོག་ལྷ་སར་བཞུགས་ཡོད་པ་ལས་ཀྱང་བླ་མའི་རྣལ་འབྱོར་གྱི་བྱིན་རླབས་སོགས་
ཞུས་ནས་སླར་སྤོ་བོ་རུ་ལོག་གོ །
རང་ལོ་སོ་བརྒྱད་པ་མེ་སྤྲེལ་ལོར་སྤོ་བོ་དགའ་བ་ལུང་དུ་བླ་སྤྲུལ་འདུས་པ་མང་པོའི་ལྷན་དུ་
ཚོགས་ཀྱི་འཁོར་ལོ་རྒྱ་ཆེན་པོ་བསྐོར། དེ་རྗེས་སྟག་ཤམ་པའི་སྒྲུབ་ཁང་དག་པ་རབ་འབྱམས་སུ་
མ་ཧཱ་གུ་རུའི་སྒྲུབ་པ་བདུན་གསུམ་བྱས་ནས། གནས་མཆོག་པདྨ་བཀོད་ཀྱི་བྱང་གླིང༌། ནཱི་ལ་
བཀོད་ཆུང་གི་ལྟེ་བ་རྟ་ལུང་ཆུ་སྐྱར་བྲག་ཕུག་ཏུ་གནས་འབྲེལ་ཞག་བདུན་ལ་ཚེ་སྒྲུབ་བྱ་སྐབས་
རྨི་ལམ་དུ་རིན་པོ་ཆེ་ཕེབས་ནས་ཚེ་དབང་བསྐུར་བ་སོགས་རྨིས་པས་ལོ་ཤས་ལ་བར་ཆད་མེད་པར་
ཐག་ཆོད། ཡང་གནས་དེར་ང་རང་གཅིག་པུས་སྒྲོལ་མ་དམར་མོར་བརྟེན་པའི་ཚོགས་ཀྱི་འཁོར་
ལོ་བགྱིས་པའི་ཚེ་གླུ་བླངས་པ་ནི། །
gt
DE@y
ཨ་ཧོ་མ་ཧཱ་སུ་ཁ་ཧོ།
ཕྱི་སྣོད་ཉི་ཤུ་རྩ་བཞི་རྩ་གནས་ཀྱི་ཞིང་ཁམས། །



ཚུན
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ནང་བཅུད་སྣང་སྟོང་ཞིང་སྐྱེས་སྤྲུལ་སྐུ་ཡི་གྲོང་ཁྱེར། །
ཅིར་སྣང་དག་པ་རབ་འབྱམས་ཚོགས་འཁོར་གྱི་མཆོད་པས། །
སྣང་བ་དབང་དུ་འདུ་བའི་རྟེན་འབྲེལ་ལ་ཡག་བྱུང་། །
ཕྱི་སྣོད་འོག་མིན་རྣམ་དག་ཡི་གེ་ཡི་ཞིང་ཁམས། །
ནང་བཅུད་གསལ་སྟོང་སྔགས་སྐྱེས་ལོངས་སྐུ་ཡི་གྲོང་ཁྱེར། །
འབར་འཛག་དབུ་མར་ཐིམ་པའི་ཚོགས་འཁོར་གྱི་མཆོད་པས། །
རླུང་སེམས་དབང་དུ་འདུ་བའི་རྟེན་འབྲེལ་ལ་ཡག་བྱུང་། །
ཕྱི་སྣོད་དྭངས་མ་རྣམ་དག་ཐིག་ལེ་ཡི་ཞིང་ཁམས། །
ནང་བཅུད་བདེ་སྟོང་ལྷན་སྐྱེས་ཆོས་སྐུ་ཡི་གྲོང་ཁྱེར། །
བདེ་སྟོང་དགའ་བཞིའི་ཚོགས་ཀྱི་འཁོར་ལོ་ཡི་མཆོད་པས། །
རང་སྣང་དབང་དུ་འདུ་བའི་རྟེན་འབྲེལ་ལ་ཡག་བྱུང་། །
ཕྱི་སྣོད་སྙིང་པོ་རྣམ་དག་རླུང་བཅུ་ཡི་ཞིང་ཁམས། །
ནང་བཅུད་ཕྱག་རྒྱ་ཆེན་པོ་ཉིད་སྐུ་ཡི་གྲོང་ཁྱེར། །
རྡོ་རྗེ་རྦ་རླབས་གསུམ་གྱི་ཚོགས་འཁོར་གྱི་མཆོད་པས། །
གཞན་སྣང་ཟིལ་གྱིས་གནོན་པའི་རྟེན་འབྲེལ་ལ་ཡག་བྱུང་། །
ཕྱི་སྣོད་གཟུང་བ་རྣམ་དག་སྤྲོས་བྲལ་གྱི་ཞིང་ཁམས། །
ནང་བཅུད་འཛིན་པ་རང་གྲོལ་ཤིན་སྐུ་ཡི་གྲོང་ཁྱེར། །
འོད་གསལ་ཕྱག་རྒྱ་ཆེན་པོའི་ཚོགས་འཁོར་གྱི་མཆོད་པས། །
འགྲོས་བཞི་དབུ་མར་འདུ་བའི་རྟེན་འབྲེལ་ལ་ཡག་བྱུང་། །
དེ་སྐད་ཕྱི་ནང་གཞན་གསུམ་དབྱེར་མེད་ཀྱི་ཚོགས་མཆོད། །



དཔལ་ས་སྐྱའི་རིག་མཛོད།
HT
རྒྱལ་ཀུན་སྐྱེད་ཡུམ་རོལ་པའི་དཀྱིལ་འཁོར་དུ་ཕུལ་བས། །
རླུང་སེམས་སྣང་བ་དབང་འདུའི་ཕོ་ཉ་ཡི་འདུ་བ། །
མ་བསྡུས་སྤྲིན་ལྟར་འདུ་བའི་རྟེནཕ་འབྲེལ་ལ་བརྟེན་ནས། །
ཉེ་རྒྱུའི་སྤྱོད་མཆོག་འགྲུབ་པའི་དངོས་གྲུབ་ཅིག་ཞུའོ། །
ཞེས་ཚོགས་གླུ་ཕོ་ཉ་རྣམ་གསུམ་འབོད་པའི་ཏམྦུ་ར་ཞེས་བྱ་བ་འདིའང་གནས་མཆོག་པདྨ་
བཀོད་ཀྱི་བྱང་གླིང་། ནཱི་ལ་བཀོད་ཆུང་གི་གནས་ཀྱི་ལྟེ་བ་རྟ་ལུང་ཆུ་སྐྱ་བྲག་དཀར། མ་མོ་མཁའ་
འགྲོ་འདུ་བའི་ཕོ་བྲང་དུ་བླངས་པའོ། །ལོ་དེའི་སྟོན་སྟག་ཤམ་དགོན་དུ་ཚུར་ལོག་སྟེ་སྤྱོད་འཇུག་
ཚར་གཅིག་བཤད། དེ་སྐབས་ཕ་ཡུལ་ནས་མར་འོང་དགོས་ཚུལ་གྱི་ཡི་གེ་རིམ་པར་འབྱོར་བའི་
ལན་དུ།
e
ཨ་ཧོ། སྔོན་ཆད་དོན་མེད་འཁོར་བའི་ལས་ལ་ཡེངས། །
ད་ནི་མི་ཚེ་ལྷག་མ་ཅི་ཡོད་ཀུན། །
གནས་མཆོག་པདྨ་བཀོད་དང་ཙ་རི་ཏྲ། །
སྦས་ཡུལ་འབྲས་མོ་ལྗོངས་དང་མཁན་ལྗོངས་སོགས། །
ངེས་མེད་གྲོང་དང་བས་མཐའ་ནགས་ཁྲོད་དུ། །
བཟའ་གཏད་མེད་པར་སྨྱོན་པ་བཞིན་རྒྱུ་བས། །
རྩེ་གཅིག་སྙིང་པོའི་སྒྲུབ་ལ་མི་བརྩོན་རེ། །
ཞེས་སོགས་ཀྱི་ཡིག་ལན་ཁོ་ན་བསྐུར་ནས་འགྲོ་བའི་གྲབས་ཙམ་ཡང་མ་བྱས་སོ། །
a



ཏུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རང་ལོ་སོ་དགུ་པ་མེ་བྱ་ལོར་ཡང་གནས་དེ་ཉིད་དུ་བཀའ་བརྒྱུད་པའི་རིང་ལུགས་འཛིན་པའི་དགེ་
བའི་བཤེས་གཉེན་ཆེན་པོ་ཕུ་ལུང་སངས་རྒྱས་རིན་པོ་ཆེའི་བཀའ་ཕེབས་ལྟར། མཁྱེན་བརྩེའི་བཀའ་
འབུམ་པོད་བཅུ་གསུམ་གྱི་ལུང་དང་རྣལ་འབྱོར་མའི་བྱིན་རླབས་བཅས་ཕུལ། འདུས་པའི་ཚོགས་
ཀྱང་སྤྲུལ་སྐུ་རིན་པོ་ཆེས་དབུ་མཛད། དེ་དུས་ཀྱི་སྒྲུབ་བླ་ཉི་ཤུ་སྐོར་དང་། གཞན་ཡང་དད་འདུས་
ཀྱི་རིགས་མང་བར་བྱུང་ཞིང་། བསྙེན་བཀུར་དང་འབུལ་བའང་དཔངས་མཐོ་བར་བསྩལ། སྤྲུལ་
སྐུ་རིན་པོ་ཆེའི་མདུན་ནས་ཚུར་ཡང་གྲུབ་རྒྱལ་ལུགས་ཀྱི་ཚེ་དབང་དང་བདེ་མཆོག་རས་ཆུང་སྙན་
བརྒྱུད་ཀྱི་དབང་། ཡུམ་ཀལྷན་ཅིག་སྐྱེས་མའི་བྱིན་རླབས་རྣམས་ཞུས། དེ་སྐབས་ངེད་རང་གི་
སློབ་མ་བློ་གྲོས་བཟང་པོའི་མ་ནད་གཞི་ལྕི་མོས་ཟིན་པར་དབང་བརྒྱ་བསྐུར་དགོས་པའི་ཞུ་བ་
ནན་ཆེར་བྱུང་བ་བཟློག་ཏུ་མ་བཏུབ་པར། མཁའ་སྤྱོད་ཀྱི་བྱིན་རླབས་བརྒྱ་རྩ་གཅིག་བྱས་པས།
རྣལ་འབྱོར་མ་ཡིན་རྒྱུའི་བུ་མོ་ཞིག་མཛེ་ནད་ཀྱིས་ཟིན་འདུག་པའི་རྨི་ལམ་དང་། དངོས་སུའང་
ང་རང་གི་ཁ་ནས་ཁྲག་བསྐྱུགས་པ་སོགས་འཁུ་ལྡོག་གི་རྣམ་པ་ཆེར་བྱུང་ཡང་མ་རྒན་དེ་ཉིད་ཀྱི་
སྤུར་བསྲེགས་པའི་ཚེ་སྤུར་ཁང་ལ་འཇའ་ཟུག་པ་སོགས་ཀྱི་རྟགས་ངོ་མཚར་བ་བྱུང་ངོ༌། །
1བ
En=
རང་ལོ་བཞི་བཅུ་པ་ས་ཁྱི་ལོར་སླར་ལྷ་ལྡན་དུ་འབྱོར་ཏེ་ཇོ་བོའི་མདུན་མཎྜལ་འབུམ་ཐེར་གསུམ་
དང༌། སྟོང་མཆོད། གསེར་གསོལ་སོགས་ཀྱི་འབྲེལ་བ་ཕུལ་ཏེ་མི་འཁྲུགས་པའི་བསྙེན་ཚད་ཅིག་



དཔལ་ས་སྐྱའི་རིག་མཛོད།
EIME
ཀྱང་བསྐྱལ། འདི་སྐབས་རིན་པོ་ཆེ་ཞིང་གཞན་དུ་གཤེགས་པ་དང་། དུས་འགྱུར་ཆེན་པོའང་ཡོང་བའི་
རྨི་ལམ་གསལ་བར་བྱུང་ཞིང་། སྤུན་ཟླ་སངས་རྒྱས་རྒྱ་གར་ལ་འགྲོ་སྐབས་རིན་པོ་ཆེའི་མདུན་
གསེར་ཏོ་ལ་སོགས་ཕུལ་ནས་འདི་ཕྱིའི་སློབ་སྟོན་ཞུས་པའི་ལན་དུའང་ས་སྐྱ་སོགས་ཀྱི་གནས་
རྟེན་ཞིབ་མཇལ་ཐོག་མང་མཁར་ཐུབ་བསྟན་དགེ་འཕེལ་ཞེས་པར་རེ་ཞིག་སྡོད་རྒྱུ་བྱུང་ན་ལེགས་
ཤིང༌། དེ་རྗེས་རྒྱ་གར་ལ་གནས་མཇལ་འོང་ན་ལེགས་པ་ལས་ལྷ་ལྡན་དུ་བསྡད་ན་མི་ལེགས་
ཚུལ་གསུངས་པ་སོགས་དུས་གསུམ་མཁྱེན་པའི་ལུང་བསྟན་ཇི་བཞིན་བསྩལ་ཀྱང་སྔོན་ལས་ཐོག་
བབ་ལྟ་བུས་ལྷ་ལྡན་དུ་ལུས། དེ་སྐབས་མཆོག་སྤྲུལ་རིན་པོ་ཆེ་གསལ་དགའི་མདུན་ནས་སྒྱུ་འཕྲུལ་
ཞི་ཁྲོའི་དབང་དང་། འཛིན་པ་རང་གྲོལ་གྱི་གཅོད་དབང་སོགས་ཞུས་ཤིང་ཇོ་བོའི་མདུན་མཎྜལ་
ཕྱག་མཆོད་སོགས་ཅི་ནུས་བྱས་ཏེ། སྨོན་ལམ་གྱི་གཙོ་བོར་གསུང་ངག་རིན་པོ་ཆེའི་བསྟན་པ་འཛིན་
ནུས་པ་དང༌། རིན་པོ་ཆེའི་ཐུགས་དགོངས་རྫོགས་པར་བྱེད་ནུས་པར་ཤོག་ཅེས་པ་ཁོ་ན་བཏབ་
ཅིང་། གདུང་བའི་དབྱངས་ཀྱིས་གསོལ་འདེབས་འདིའང་བྱས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། ཆོས་སྐུ་སྐྱེ་མེད་ནམ་མཁའི་བུ་མོ་ཡི་ལྟོ་བར། །
ལོངས་སྐུ་འགག་མེད་ཆུ་འཛིན་དཀར་དམར་གྱི་སྦྱོར་བས། །
སྤྲུལ་སྐུ་འགག་མེད་སྦྲང་ཆར་གཞོན་ནུ་ཡི་རོལ་གར། །
ལྷ་གཅིག་ཇོ་བོ་ཡིད་བཞིན་ནོར་བུ་ཁྱེད་མཁྱེན་ནོ། །
སྐུ་གསུམ་དབྱེར་མེད་སྟོན་མཆོག་ཤཱཀྱ་ཡི་སེང་གེའི། །
རྣམ་མཁྱེན་ཡེ་ཤེས་མཆོག་གི་སྒྱུ་འཕྲུལ་གྱི་རང་གཟུགས། །
ལྷར་བཅས་འགྲོ་བའི་དཔལ་མགོན་མངོན་སུམ་དུ་ཤར་བ། །
མཉམ་མེད་ཇོ་བོ་ཡིད་བཞིན་ནོར་བུ་ཡི་མཚན་དཔེ། །
མངོན་སུམ་མིག་གི་དབང་པོའི་བདུད་རྩི་རུ་གྱུར་ཏེ། །
བསགས་སྦྱངས་མཎྜལ་མཆོད་པའི་བྱ་བ་ལ་རེམ་པས། །



དཔལ་ས་སྐྱའི་རིག་མཛོད།
༢
A
s
དལ་འབྱོར་ལན་གཅིག་ཐོབ་པ་དོན་ལྡན་དུ་གྱུར་སོང་། །
གང་ཞབས་དམའ་བའི་ཞབས་སེན་ནོར་བུ་ཡི་ཉེ་དྲུང་། །
དད་གསུམ་བསེར་བུས་བསྐུལ་བའི་ལྗོན་བཟང་གི་ཕུང་པོ། །
ཕྱག་འཚལ་ཡལ་འདབ་གསར་པ་ལང་ལོང་དུ་གཡོ་ཞིང་། །
སེར་སྣའི་འདམ་གྱིས་མ་གོས་ཏིང་འཛིན་གྱི་ཡིད་མཁར། །
བཀོད་ལེགས་མཆོད་སྤྲིན་མེ་ཏོག་འཛུམ་རླབས་དེ་བཞད་པར། །
སྡིག་ལྟུང་དྲི་མའི་འབགས་བཙོག་རྩ་བ་ནས་སྦྱོང་བའི། །
སྟོབས་བཞི་བདུད་རྩིའི་གྲུ་ཆར་སིམ་སིམ་དུ་འབེབས་ཤིང༌། །
བསམ་ནག་ཕྲག་དོག་གདུག་པའི་ཚ་གདུང་ལས་སྐྱོབ་པའི། །
ཡི་རངས་སྤྲིན་དཀར་ཕུང་པོ་ལང་ལོང་དུ་གཡོ་བར། །
རབ་གུས་བ་སྤུའི་གཤོག་ཡངས་ལིང་ལིང་དུ་བསྐྱོད་དེ། །
སྐུལ་ཚིག་ཁུ་བྱུག་མགྲིན་རོལ་ལྷང་ལྷང་དུ་བསྒྲགས་པས། །
ལྷག་བསམ་སྦྲང་རྩི་གསར་པའི་བཏུང་བ་ཡིས་མྱོས་པའི། །
བཞུགས་གསོལ་བུང་བའི་གླུ་དབྱངས་དར་དིར་དུ་སྒྱུར་བཞིན། །
འཁོར་གསུམ་རྣམ་པར་དཀར་བའི་ནོར་འཛིན་གྱི་ཞིང་སར། །
བསྔོ་སྨོན་དབྱར་གྱི་དཔལ་མོའི་དགའ་སྟོན་ལ་སྤྱོད་དོ། །
Q/
»
A



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
་
ཨ་ཧོ། འགོག་བདེན་རྟོགས་པ་ཆོས་སྐུའི་དྭངས་མ་ཡི་མཁའ་ལས། །
ལམ་བདེན་ལུང་གི་འོད་ཟེར་བྱེ་བ་ཡི་རང་བཞིན། །
དཔྱད་གསུམ་ཤིང་རྟས་གདུལ་བྱའི་པད་ཚལ་ལ་འདྲེན་པའི། །
བསྟན་པ་ཉིན་མོའི་སྣང་བ་ཡུན་རིང་དུ་གནས་པར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །
ཚུལ་ཁྲིམས་མཛེས་མའི་མཚར་སྡུག་སྨན་ལྗོངས་ཀྱི་དོ་རར། །
ཏིང་འཛིན་བཞིན་རས་ནམ་མཁའི་མེ་ཏོག་གིས་གསོས་ཏེ། །
ཤེས་རབ་རྩེ་དགའི་སྦྲང་རྩིའི་ཟིལ་མངར་དེ་སྐྱོང་བའི། །
བསྟན་རྩ་དགེ་འདུན་བུང་བ་གཞོན་ནུའི་སྡེ་རྒྱས་པར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །
རྣམ་དག་ཚུལ་ཁྲིམས་གསེར་གྱི་ས་གཞི་ཡི་དབུས་སུ། །
རྣམ་མང་ཐོས་པའི་ཆུ་གཏེར་བསྲུབས་པ་ལས་ཐོན་པའི། །
རྣམ་གྲོལ་ཏིང་འཛིན་རིན་ཆེན་བྱེ་བ་ཡི་རང་བཞིན། །
བསྟན་འཛིན་རི་རྒྱལ་ཞབས་པད་ཡུན་རིང་དུ་བརྟན་པར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །
དད་པ་རྒྱ་མཚོའི་འཇིངས་ལ་གནས་མལ་རང་བཅས་ནས། །
གཏོང་བ་ཆུ་ཀླུང་བྱེ་བ་བསམ་ཡས་སུ་སྤྲོས་ཏེ། །
བསྟན་པ་འཛིན་མའི་སྐྱེད་ཚལ་གོང་འཕེལ་དུ་གཏོང་བའི། །
བསྟན་པའི་སྦྱིན་བདག་ཀླུ་དབང་དཔལ་འབྱོར་དང་ལྡན་པར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །



དཔལ་ས་སྐྱའི་རིག་མཛོད།
མཐུ་སྟོབས་རྡོ་རྗེའི་མཚོན་རྣོན་འབར་བ་ཡི་དཔུང་གིས། །
ནག་ཕྱོགས་ཀླ་ཀློ་ལྷ་མིན་ཕྱེ་མ་རུ་བཅོམ་སྟེ། །
དཀར་ཕྱོགས་རྒྱལ་བསྟན་ལྷ་གནས་སྲོག་བཞིན་དུ་སྐྱོང་བའི། །
བསྟན་སྲུང་ལྷ་དབང་དབུ་འཕང་དགུང་སྔོན་དང་མཉམ་པར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །
བསམ་ནག་དུག་གི་ཁ་རླངས་ཕྱོགས་བཅུ་རུ་འཐུལ་ཞིང་། །
སྦྱོར་ནག་ལྷ་མིན་གདུག་པའི་མཆེ་སྡེར་ཀུན་བགྲད་དེ། །
བསྟན་པ་ཉིན་མོའི་སྣང་བ་གློ་བུར་དུ་བཅོམ་པའི། །
བསྟན་དགྲ་སྒྲ་གཅན་གདུག་པའི་འཚེ་བ་དང་བྲལ་བར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །
སྐྱབས་གསུམ་གསེར་གྱི་ས་གཞི་བརྟེན་པོ་ཡི་དབུས་སུ། །
ངེས་འབྱུང་ཐར་པའི་ས་བོན་གྲུང་པོ་རུ་བཏབ་པར། །
བྱང་སེམས་ལྗང་བུ་ཕྱིན་དྲུག་དྲོད་གཤེར་གྱིས་བསྐྱེད་དེ། །
གསང་གསུམ་མི་ཟད་རྒྱན་འཁོར་འབྲས་བུ་ཡིས་སྒེག་པར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །
སྨིན་བྱེད་དབང་གི་རྒྱལ་རིགས་མཐོན་པོ་རུ་སྐྱེས་ཏེ། །
དམ་ཚིག་རྡོ་རྗེའི་རྫོང་ཆེན་དཔའ་བ་ཡི་དབུས་སུ། །
མཐར་ལྟའི་བདུད་ཚོགས་གཞོམ་པའི་ལྟ་བ་ཡི་དམག་དཔོན། །
རིམ་གཉིས་རྣལ་འབྱོར་ཟབ་མོའི་མཛེས་མ་ཡི་སྐྱོ་གྲོགས། །
ཚད་མ་སྙན་བརྒྱུད་བཞི་ལྡན་ཡིད་བཞིན་གྱི་ནོར་བུ། །



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྟེན་འབྲེལ་གནད་ལ་མཁས་པའི་ཤེས་གསལ་གྱི་བློན་པོ། །
འདུས་གསུམ་འཕྲང་ལས་སྒྲོལ་བའི་སྤྱོད་པ་ཡི་གླང་པོ། །
གྲུབ་མཐའི་གླིང་བཞི་བསྐོར་བའི་ས་ལམ་གྱི་རྟ་མཆོག །
བདེ་སྟོང་རྒྱུན་ཆད་མེད་པའི་ཏིང་འཛིན་གྱི་འཁོར་ལོ། །
རང་བྱུང་ཡེ་ཤེས་ཆེན་པོའི་བུ་སྟོང་དང་བཅས་ཏེ། །
ཀུན་མཁྱེན་ཡེ་ཤེས་མཆོག་གི་རྒྱལ་ས་ལ་འཛེག་ནས། །
མ་རྒན་འགྲོ་བ་འདྲེན་པའི་སྙིང་སྟོབས་ལ་འཁྱོལ་བར། །
ཇོ་བོ་ཡིད་བཞིན་ནོར་བུས་བྱིན་གྱིས་རང་རློབས་ཤིག །
ཅེས་པའང་ས་ཁྱི་ཟླ་བ་དང་པོའི་ཚེས་བཅོ་ལྔ་ལ་ལྷ་ལྡན་ཇོ་བོ་ཡིད་བཞིན་ནོར་བུའི་མདུན་
གསོལ་བ་བཏབ་པའོ། །
རང་ལོ་བཞི་བཅུ་ཞེ་གཅིག་པ་ས་ཕག་ལོའི་ཟླ་བ་གཉིས་པ་ནས་ལྷ་ལྡན་དུ་དུས་འགྱུར་ཆེན་པོ་
བྱུང་སྟེ། སྤུན་ཟླ་སངས་རྒྱས་ཉེས་པ་སྤུ་ཙམ་ཡང་མེད་པར་རྒྱ་ནག་ཏུ་སྤྲུགས་ཤིང་། ང་རང་ཡང་རྔ་



དཔལ་ས་སྐྱའི་རིག་མཛོད།
ཆེན་དུ་ཨར་པོ་ལ་ཟླ་བ་བཞི་ཙམ་མངགས། དེ་དག་གི་སྐབས་སུའང་ཁ་ཏོན་དགེ་སྦྱོར་ཉམས་
ལེན་སོགས་ལ་འབད་པ་ཆེན་པོ་བྱས། འབུ་སོགས་སེམས་ཅན་མང་པོ་གསོད་དགོས་ཟེར་
བ་ལྟར་མི་ཚོས་མང་རབ་གསོད་ཀྱིན་འདུག་ཀྱང་། ང་རང་གསད་ནའང་འབུ་མི་གསོད་སྙམ་
པའི་བློ་ཐག་ཆོད་པ་བྱུང་། དེ་དུས་ངེད་རང་ལ་མི་འདོད་པ་ཐམས་ཅད་ལྷན་ཅིག་ཏུ་སྤུངས་པ་ལྟར་
བྱུང་སྟེ་རྒྱ་གར་དུ་རིན་པོ་ཆེའང་སྐུ་གཤེགས་ཟེར་བའི་གཏམ་ངན་ཐོས་པ་སོགས་གང་ས་ཅི་ཐད་ནས་
ཞེ་སྐྱོ་བ་ཁོ་ན་བྱུང་བའི་ཚེ་སྐྱོ་གླུ་འདི་བླངས་སོ། །
gar
ཀྱེ་མ་ཀྱེ་ཧུད་ཁམས་གསུམ་འཁོར་བའི་འགྲོ། །
བཟོད་མེད་དུཁ་དྲག་པོས་མནར་བ་འདི། །
སྔོན་ཆད་མཐོང་ཐོས་ངེས་ཤེས་གཏན་ནས་མེད། །
ད་ལན་རང་ཐོག་མངོན་སུམ་མྱོང་བ་འདིས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
།
བཟོད་གླགས་མེད་པའི་མཆི་མ་གཏིང་ནས་ཤོར། །
རྒྱལ་རྣམས་ཐུགས་རྗེས་བདག་ལ་གཟིགས་སུ་གསོལ། །
ཕན་བདེའི་འབྱུང་གནས་ཐུབ་བསྟན་རིན་པོ་ཆེ། །
རླུང་གསེབ་གནས་པའི་མར་མེ་ཇི་བཞིན་དུ། །
ཡུན་རིང་མི་གནས་རྟགས་ངན་འདི་མཐོང་ཚེ།
སྐྱོ་བའི་སྙིང་རླུང་གཏིང་ནས་ལྡངས་པར་གྱུར། །
ཐོག་མེད་བརྩེ་བས་བསྐྱངས་པའི་མ་རྒན་རྣམས། །
འཁོར་བའི་གཅོང་ནད་དྲག་པོས་གཟིར་བའི་ཐོག །
སྙིགས་མའི་དུ་ཁས་མནར་བ་འདི་མཐོང་ཚེ། །
བཟོད་མེད་སྙིང་རྗེའི་འཆི་མ་ལྷུངས་པར་གྱུར།
ཁྱད་པར་སྙིང་ལྟར་གཅེས་པའི་གཅུང་པོ་དེ། །
དབང་མེད་གཞན་གྱི་ཡུལ་དུ་སྤྲུགས་པ་ལ། །
བསམས་བཞིན་མིག་ནས་མཆི་མ་ཡང་ཡང་བབས། །
འདི་ལ་ཕྱོགས་བཅུའི་སངས་རྒྱས་མ་གཏོགས་པ། །
སྐྱབས་གནས་རེ་ས་གཞན་དུ་མ་མཆིས་པས། །
དེ་བཞིན་གཤེགས་རྣམས་དེ་ཡི་གཉེན་མཛོད་ལ། །
མྱུར་དུ་ངོས་འཕྲད་འབྱུང་བར་མཛད་དུ་གསོལ། །
ཀྱི་ཧུད་འདི་ཕྱི་ཚེ་རབས་གཏན་གྱི་སྐྱབས། །
དྲིན་ཆེན་བླ་མ་རྫོགས་པའི་སངས་རྒྱས་དེ། །
མི་མངོན་དབྱིངས་སུ་གཤེགས་ཞེས་འདི་བདེན་ན། །
ia



དཔལ་ས་སྐྱའི་རིག་མཛོད།
ཀྱེ་མ་ད་ནི་སྐྱབས་གནས་སུ་ལ་རེ། །
ཀྱེ་མ་ཀྱི་ཧུད་ཀྱེ་མ་ཀྱི་ཧུད་ཨང་། །
དཔལ་མགོན་བླ་མ་རྣམས་ནི་ཞི་བར་གཤེགས། །
བསྟན་པའི་ཉི་མ་རིང་དུ་མི་གནས་མཐོང་། །
འགྲོ་བའི་བདེ་སྐྱིད་ཟད་ནས་སྡུག་ལ་ཐུག །
འདི་ལ་དྲིན་ཆེན་བླ་མ་རྡོ་རྗེ་འཆང་། །
རིགས་དང་དཀྱིལ་འཁོར་ཀུན་གྱི་ཁྱབ་བདག་པོ། །
ཁྱེད་ལས་སྐྱབས་གནས་རེ་ས་གཞན་མེད་པས། །
ཁྱེད་ཀྱང་ཞི་བར་གཤེགས་པའི་ཚུལ་བསྟན་ནས། །
བསྟན་དང་འགྲོ་འདི་ཡལ་བར་དོར་གྱུར་ན། །
ཀྱེ་མ་ད་ནི་སུ་ཞིག་སྐྱབས་གནས་འགྱུར། །
ཀྱི་ཧུད་འཇིགས་རུང་འཁོར་བའི་རྒྱ་མཚོ་ཆེ། །
ངན་འགྲོ་གདུག་པའི་རྦ་རླབས་གཡོ་བ་ཅན། །
ལས་ཀྱི་རླུང་དམར་དྲག་པོས་བདས་པ་ལ། །
ཉོན་མོངས་སྲིན་པོའི་ཚོགས་ཀྱིས་གཙེས་གྱུར་པའི། །
མི་བཟོད་སྡུག་བསྔལ་གྱིས་མནར་འགྲོ་བ་འདི། །
ཡལ་བར་དོར་ནས་མགོན་ཁྱོད་ཞིར་གཟིམས་ན། །
སྔོན་གྱི་ཐུགས་བསྐྱེད་ཡལ་བར་མི་འགྱུར་རམ། །
ཀྱི་ཧུད་སྙིགས་མའི་འགྱུར་བ་འདི་འདྲ་ལ། །
འཇིགས་ནས་མགོན་ཁྱེད་ཞི་བར་གཟིམས་གྱུར་ན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
གྲངས་མེད་བསྐལ་པར་འགྲོ་དོན་གོ་བགོས་ཏེ། །
སྟོབས་བཅུ་མངའ་བ་དོན་མེད་མ་ལགས་སམ། །
ཀྱེ་མ་ཀྱི་ཧུད་ཀྱེ་མ་ཀྱི་ཧུད་ཨང་། །
རྗེ་བཙུན་བླ་མ་དག་པའི་ཞིང་དུ་གཤེགས། །
སྐལ་ངན་བདག་ནི་འཁོར་བའི་གནས་འདིར་ལུས། །
ཉམ་ཐག་བྱིས་པས་ཕ་མ་འབོད་པ་བཞིན། །
མཆི་མའི་རྒྱུན་དང་དུ་བའི་སྨྲེ་སྔགས་བཅས། །
གདུང་བའི་ང་རོས་འོ་དོད་བོས་གྱུར་ཀྱང་། །
མགོན་ཁྱེད་དགྱེས་པའི་ཞལ་བཟང་མི་སྟོན་ན། །
བླུན་རྨོངས་བདག་གི་སྙིང་འདི་གས་ལ་ཐུག །
ཉིན་དྲན་མཚན་དྲན་རྗེ་བཙུན་བླ་མ་དྲན། །
བདེ་དང་སྐྱིད་ན་རྗེ་བཙུན་བླ་མ་དྲན། །
སྡུག་དང་དབུལ་ན་རྗེ་བཙུན་བླ་མ་དྲན། །
མཐོ་དང་འབྱོར་ན་རྗེ་བཙུན་བླ་མ་དྲན། །
དམའ་དང་རྒུད་ན་རྗེ་བཙུན་བླ་མ་དྲན། །
ན་ཚ་འཇིགས་སྐྲག་འཁྲུལ་སྣང་སྡུག་བསྔལ་དང་། །
ཐ་ན་རྨི་ལམ་ཡུལ་དུའང་འཇིགས་སྐྲག་ཚེ། །
མགོན་སྐྱབས་དཔུང་གཉེན་རྗེ་བཙུན་བླ་མ་དྲན། །
འདོད་ཡོན་དགའ་བདེ་ཞིམ་དགུ་མཛེས་བཅུ་དང་། །
ཐ་ན་རྨི་ལམ་ཡུལ་དུ་ཡིད་འོང་དངོས། །
ཚུ



དཔལ་ས་སྐྱའི་རིག་མཛོད།
རྒྱུ
བསྙེན་བཀུར་མཆོད་ཡུལ་དཔལ་མགོན་བླ་མ་དྲན། །
བླ་མ་དྲན་པས་སྙིང་གིས་མ་བཟོད་ནས། །
གདུང་བའི་ང་རོས་འོ་དོད་བོས་པ་འདི། །
མགོན་ཁྱེད་ཞིང་ཁམས་གང་དུ་བཞུགས་གྱུར་ཀྱང༌། །
མི་ལས་འདས་པའི་སྙན་གྱིས་གསན་ལགས་པས། །
དངོས་སམ་རྨི་ལམ་ཉམས་ཀྱི་སྣང་ཆ་ལ། །
ཞལ་བསྟན་གསུང་གི་དབུགས་དབྱུང་སྩལ་དུ་གསོལ། །
ཀྱེ་མ་ཀྱི་ཧུད་ཀྱེ་མ་ཀྱི་ཧུད་ཨང་། །
བདེ་ཆེན་ཞུ་བདེའི་གཟི་བྱིན་ཆེར་འབར་ཞིང་། །
མཐོང་བས་ཐ་མལ་སྣང་བ་གཏན་འགག་པའི། །
རྡོ་རྗེའི་སྐུ་ཡི་བཀོད་པ་དྲན་ནས་བྱུང༌། །
གྲག་སྟོང་སྐྱེ་མེད་ཆོས་ཀྱི་རང་སྒྲ་ཅན། །
ཐོས་པས་ངན་འགྲོའི་སྒོ་འཕར་གཅོད་བྱེད་པའི། །
རྡོ་རྗེའི་གསུང་གི་གདངས་དེ་ཡང་དྲན་བྱུང་། །
ཇི་ལྟ་ཇི་སྙེད་མཁྱེན་པའི་ཡེ་ཤེས་ཅན། །
དྲན་པས་ཐ་མལ་སྣང་བ་འགོག་བྱེད་པའི། །
རྡོ་རྗེའི་ཐུགས་ཀྱི་ཡེ་ཤེས་སྙིང་ནས་དྲན། །
ཇི་ལྟར་བརྟགས་ཀྱང་སྐྱོན་ཟད་ཡོན་ཏན་ཅན། །
དྲན་པས་དད་པའི་མཆི་མ་གཡོ་བྱེད་པའི། །
རྡོ་རྗེའི་ཡོན་ཏན་སྙིང་ནས་དྲན་པར་གྱུར། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཇི་ལྟར་སྤྱད་པ་རྣམ་དཀར་སྤྱོད་པ་ཅན། །
རྗེས་སུ་སློབ་ཚད་གཏན་བདེ་ལ་སྦྱོར་བའི། །
རྡོ་རྗེའི་ཕྲིན་ལས་ཅན་དེ་དྲན་ནས་བྱུང་། །
གདོད་ནས་དག་པའི་དཀྱིལ་འཁོར་རྣམ་པ་བཞི། །
ཡེ་ཤེས་སྐུ་བཞིའི་ངོ་བོར་བྱིན་བརླབས་ཤིང་། །
ཅིར་སྣང་ཐམས་ཅད་ཆོས་སྐུའི་ཞིང་ཁམས་སུ། །
རང་ངོ་སྤྲད་པའི་བཀའ་དྲིན་འདི་བསམས་ཚེ། །
བཟོད་གླགས་མེད་པའི་མོས་གུས་མེ་ལྟར་འབར། །
ལུས་ཀྱི་བ་སྤུ་ལྡང་ཞིང་མཆི་མ་གཡོ། །
ངག་གི་ཅ་ཅོའི་གདུང་དབྱངས་དབང་མེད་ཤོར། །
མོས་གུས་ཤེས་པ་གཏད་མེད་ཟ་ཟི་འུར། །
འདི་འདྲ་མགོན་ཁྱེད་ཞིང་ཁམས་གར་བཞུགས་ཀྱང་། །
སྒྲིབ་མེད་ཡེ་ཤེས་སྤྱན་གྱིས་གཟིགས་ལགས་པས། །
མོས་ལྡན་བུ་ལ་བྱིན་གྱིས་བརླབ་ཏུ་གསོལ། །
འཁོར་བའི་མུན་ཁང་ཆགས་སྡང་ཚང་ཚིང་ཅན། །
ངན་འགྲོ་གདུག་པའི་གཡང་གིས་གང་བ་འདི། །
ཡེ་ཤེས་འོད་རྡུལ་ལྷུང་བས་དེ་མ་ཐག །
གཏན་བདེའི་སྣང་བའི་དཔལ་ལ་སྦྱོར་བྱེད་པའི། །
རྗེ་བཙུན་ཉིན་བྱེད་དབང་པོ་གང་དུ་གཤེགས། །
ཐུགས་རྗེའི་ཚ་ཟེར་ཅན་དེ་གང་དུ་གཤེགས། །



དཔལ་ས་སྐྱའི་རིག་མཛོད།
རྒྱུ
ཐར་པའི་མིག་བུ་རྗེ་བཙུན་གང་དུ་གཤེགས། །
སྤངས་རྟོགས་དཀྱིལ་འཁོར་ཅན་དེ་གང་དུ་གཤེགས། །
བྱིན་རླབས་འོད་ཕུང་ཅན་དེ་གང་དུ་གཤེགས། །
སྨིན་བྱེད་དབང་བསྐུར་བུམ་བཟང་གང་དུ་གཤེགས། །
གྲོལ་བྱེད་གདམས་ངག་དེད་དཔོན་གང་དུ་གཤེགས། །
དུས་གསུམ་སངས་རྒྱས་ངོ་བོ་གང་དུ་གཤེགས། །
བསྟན་འགྲོའི་དཔལ་མགོན་དམ་པ་གང་དུ་གཤེགས། །
ཀྱི་ཧུད་མགོན་ཁྱེད་ཞི་བར་གཟིམས་བདེན་ན། །
འགྲོ་བའི་མིག་རྣམས་དུས་གཅིག་ལྗོངས་གྱུར་ཅིང་། །
མི་རེའི་ཁོག་ནས་སྙིང་རེ་བཏོན་པ་དང་། །
བསྟན་པའི་ཉི་མ་ཅིག་ཅར་སྒྲིབ་པར་གྱུར། །
ཁྱད་པར་བདག་གི་སྙིང་འདི་ཐོན་ནམ་སྙམ། །
གདུང་བའི་ངུ་འབོད་བུ་ཆུང་ཕ་མ་བཞིན། །
ཡིད་སྐྱོའི་རིག་པ་སྨྱོན་པའི་ཤེས་པ་བཞིན། །
གཏད་མེད་སྒྱུ་ལུས་བལ་འདབ་བཞིན་དུ་འདར། །
འགྲོ་ན་འདུག་སྙམ་བསྡད་ན་འགྲོ་སྙིང་འདོད། །
ཉལ་ན་ལྡང་འདོད་ལྡངས་ན་ཉལ་སྙིང་འདོད། །
འདི་འདྲའི་སྙིང་རླུང་ལས་ཀྱིས་བསྐྱེད་པ་ལ། །
གསོ་བའི་ཐབས་གཞན་སྲིད་འདིར་མ་རྙེད་པས། །
མགོན་ཁྱེད་བཞུགས་པའི་ཞིང་ཁམས་བདེ་བ་ཅན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
།
མྱུར་དུ་དྲོངས་ཤིག་རྗེ་བཙུན་བླ་མ་ཀྱེ། །
སྔོན་གྱི་རྒྱལ་དང་འཕགས་པའི་ཚོགས་རྣམས་ཀྱིས། །
སྙིགས་མའི་འགྲོ་རྣམས་སྐྱོབ་པར་ཞལ་བཞེས་བཞིན། །
མགོན་ཁྱེད་འགྲོ་དོན་སྙིང་རྗེའི་གོ་བགོས་ཏེ། །
སྙིགས་མའི་དུས་འདིར་རྒྱལ་བའི་མཛད་པ་བསྐྱངས། །
འདི་འདྲ་ངོ་མཚར་བས་ཀྱང་ངོ་མཚར་ན། །
ད་དུས་འགྲོ་འདི་ཡལ་བར་དོར་ནས་ཁྱེད། །
ཞི་བར་གཟིམས་པའི་ཚུལ་འདི་ཅིའི་ཐ་ཚིག་
གང་སྐུ་མཐོང་དང་གང་གསུང་ཐོས་པ་དང་། །
གང་ཐུགས་ངང་དུ་མཉམ་བཞག་སྨོས་ཅི་འཚལ། །
གང་ཞིག་འཇམ་དབྱངས་ཆོས་ཀྱི་བློ་གྲོས་ཞེས། །
གང་གི་མཚན་ཙམ་ཐོས་པའང་དོན་ལྡན་པའི། །
རྗེ་བཙུན་བླ་མ་དྲན་ནས་བཟོད་གླགས་མེད། །
ཀྱི་ཧུད་འཇིགས་རུང་འཁོར་བའི་ཆུ་གཏེར་ཆེ། །
ངན་འགྲོ་གདུག་པའི་རྦ་རླབས་གཡོ་བ་ལས། །
སྒྲོལ་བའི་དེད་དཔོན་ལན་གཅིག་རྙེད་པ་དེ། །
རྨི་ལམ་ནོར་རྙེད་བཞིན་དུ་དབྱིངས་སུ་ཡལ། །
ཀྱེ་མ་ད་ནི་བདག་གིས་ཇི་ལྟར་བྱ། །
ཐར་པའི་མིག་བུ་ས་ལམ་དེད་དཔོན་ཆེ། །
འདི་ཕྱིའི་སྐྱབས་གནས་མགོན་ཁྱེད་ཞིར་གཟིམས་ན། །



དཔལ་ས་སྐྱའི་རིག་མཛོད།
Solar
སྐལ་དམན་བདག་ཅག་གསོན་པས་ཅི་ཞིག་བྱ། །
ལུས་འདི་གཏུབ་ནས་མཆོད་དམ་ཅི་བྱེད་ཨང་། །
འོན་ཏེ་རྗེ་བཙུན་གང་གི་ཞལ་སྔ་ནས། །
འཁོར་འདས་ཆོས་ཀུན་
ད་རང་སེམས་ཆོ་འཕྲུལ་དང་། །
སེམས་ཉིད་གསལ་སྟོང་བླ་མ་སྐུ་གསུམ་དུ། །
རང་ངོ་སྤྲད་པའི་ཚུལ་ལ་བསྒོམས་པ་ཡི། །
ཉམས་སུ་མྱོང་བའི་རྟོགས་ཚད་མ་མཆིས་ཀྱང་། །
མོས་པའི་གོ་ཡུལ་རྡོ་ལ་རི་མོ་བཞིན། །
མི་ལྡོག་ཡིད་ཆེས་སྙིང་ནས་རྙེད་འདི་ཙམ། །
ད་ལྟའི་དུས་ན་སྐྱོ་གྲོགས་གཅིག་པུར་གྱུར། །
ཅིར་སྣང་བླ་མའི་སྐུ་ཡི་དཀྱིལ་འཁོར་ཤར། །
སྒྲ་རྣམས་གྲག་སྟོང་རྡོ་རྗེའི་སྔགས་སུ་ཤེས། །
དྲན་རྟོག་རིག་སྟོང་ཐུགས་ཀྱི་དཀྱིལ་འཁོར་རྟོགས། །
སྣང་གྲག་རྟོག་ཚོགས་ལྷ་སྔགས་ཆོས་ཀྱི་སྐུ། །
ཡེ་ནས་རང་གསལ་བླ་མའི་དཀྱིལ་འཁོར་འདི། །
གཤེགས་བཞུགས་འདུ་འབྲལ་མེད་པར་རྒྱུན་དུ་མཇལ། །
བདག་མདུན་དམ་ཡེ་མཆོག་དམན་མ་དམིགས་པའི། །
འཁོར་འདས་དབྱེར་མེད་རྟོགས་པའི་ཕྱག་གིས་བསྙེན། །
གཙང་རྨེ་གཉིས་འཛིན་རྟོག་པས་མ་བསླད་པའི། །
སྣང་སྲིད་མ་བཅོས་ལྷུག་པའི་མཆོད་པ་འབུལ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུག་ལྔ་ཡེ་ཤེས་ལྔ་རུ་ངོ་འཕྲོད་པའི། །
སྤང་བླང་བསལ་བཞག་བྲལ་བའི་ངང་དུ་བཤགས། །
ཆོས་ཀུན་དབྱིངས་སུ་རོལ་པའི་བླ་མ་ལ། །
མཛད་པ་བཟང་ངན་མེད་པར་རྗེས་ཡི་རངས། །
སྒྲ་རྣམས་གྲག་སྟོང་རྡོ་རྗེའི་ཆོས་སྒྲ་སྟེ། །
སྙན་དང་མི་སྙན་མེད་པའི་ཆོས་འཁོར་བསྐུལ། །
སྣང་སྲིད་ཡེ་ནས་བླ་མའི་དཀྱིལ་འཁོར་ལ། །
གཤེགས་བཞུགས་མཚན་མ་བྲལ་བས་བཞུགས་སུ་གསོལ། །
ཆོས་ཅན་ཀུན་བཏགས་གློ་བུར་དགེ་བའི་ཚོགས། །
ཆོས་ཉིད་ཡོངས་གྲུབ་གཉུག་མའི་དབྱིངས་སུ་བསྔོ། །
བླ་མའི་དགོངས་རྫོགས་ཐུགས་ཡིད་དབྱེར་མེད་བསྲེ། །
བླ་མའི་བསྙེན་བཀུར་སྒྲུབ་པའི་མཆོད་པ་འབུལ། །
བླ་མའི་སྐུ་དྲིན་མོས་གུས་དད་པས་གཞལ། །
བླ་མའི་མཛད་ཕྲིན་བདག་གཞན་དབྱེར་མེད་སྐྱོང་། །
རང་སེམས་བླ་མའི་རང་ཞལ་རྒྱུན་དུ་མཇལ། །
རང་རིག་ཆོས་སྐུའི་ངང་དུ་འདུ་འབྲལ་མེད། །
རང་གཞན་སྣང་བའི་བླ་མ་ཕྱི་ནས་ཤར། །
རང་གྲོལ་རིག་པའི་བླ་མ་ནང་ནས་ཤར། །
རང་སྟོང་ཆོས་སྐུའི་བླ་མ་དབྱིངས་ནས་ཤར། །
རང་གསལ་གཟུགས་སྐུའི་བླ་མ་ཅིར་ཡང་ཤར། །



དཔལ་ས་སྐྱའི་རིག་མཛོད།
རང་སྣང་ཕྱི་ནང་མེད་པ་བླ་མར་ཤར། །
རང་བཞིན་གཉུག་མའི་བླ་མ་ཨེ་མ་ཧོ། །
ཞེས་སོགས་གདུང་དབྱངས་ཀྱི་སྨེ་འབོད་ཀྱང་བྱས་སོ། །དེ་ནས་རང་ཉིད་བཀག་གྲོལ་འོང་
བའི་སྔ་ལྟས་སུ་རྡོ་རྗེ་མི་འཁྲུགས་པའི་དཀྱིལ་འཁོར་དུ་བཅུག་པའི་རྨི་ལམ་ཞིག་བྱུང་བ་དེ་ནི་ལས་
སྒྲིབ་ཅུང་ཟད་དག་པའི་རྟགས་སུའང་གོ་ཞིང་། བཀག་གྲོལ་བྱུང་ནས་ཟླ་ཤས་སོང་བའི་མཚམས་
ཕ་རྒན་དངོས་གྲུབ་བད་ཀན་གྱི་ནད་ཐུ་མོས་ཟིན་པར་སྨན་དཔྱད་དང་རིམ་གྲོ་གང་མང་དང་། ཁྱད་
པར་ང་རང་ནས་ཀྱེ་རྡོར་དང་མཁའ་སྤྱོད། མི་འཁྲུགས་སོགས་ཀྱི་དབང་དང་། མཁན་ཆེན་དམ་
པ་ཐུབ་བསྟན་རྒྱལ་མཚན་གྱིས་ཀུན་རིག་གི་དབང་གྲངས་མང་སོགས་མཛད་ཅིང་། འཆི་བའི་
ཚེའང་སེམས་མ་བཅོས་པའི་ཐོག་ཏུ་འཇོག་རྒྱུ་དང་། དབྱིངས་རིག་དབྱེར་མེད་ཀྱི་ངང་དུ་འཇོག་
རྒྱུ༑ འཕོ་བའི་དམིགས་པ་གསལ་གདབ་རྒྱུ་བཅས་གང་དགའ་ཞེས་སོགས་ཀྱི་དྲི་བ་བྱུང་བར། ང་
རང་ནས་སློབ་སྟོན་དང་འཕོ་ལུང་ངོ་སྤྲོད་རྣམས་གང་དྲག་དང༌། མཁན་ཆེན་ཐུབ་བསྟན་རྒྱལ་
མཚན་ནས་ཀྱང་འཕོ་ལུང་ངོ་སྤྲོད་གནད་སྨིན་བསྩལ། དེ་བཞིན་འཛི་སྒར་སྒྲུབ་བླའི་དབུ་འཛིན་
པ་བླ་མ་ཨ་བསྟན་དཔོན་གཡོག་ནས་ཀྱང་གཅོད་ཀྱི་འཕོ་ལུང་ནམ་མཁའ་སྒོ་འབྱེད་ངོ་སྤྲོད་གཅོད་
ཚོགས་སོགས་ཟབ་རྒྱས་དང༌། སྤུར་རི་ལ་བསྐྱེལ་བ་སོགས་ཀྱི་བཀའ་དྲིན་གནང་། འདས་པོ་
དེ་ཉིད་ཀྱིས་ཀྱང་དབུགས་ཆད་ཁའི་བར་ད་ལྟ་སེམས་མ་འཁྲུལ་བར་ཉམས་ལེན་གྱི་ཐོག་ཏུ་གནས་
ཡོད་ཅེས་ཡང་ཡང་ཟེར་ཞིང་། འཆི་བའི་ཚེ་སེང་གེ་ཉལ་སྟབས་སུ་བསྡད་དེ་ཞག་གསུམ་སོང་
མཚམས་སྣ་བུག་ནས་བྱང་སེམས་དཀར་དམར་བབ་པ་སོགས་རྟེན་བཟང་ཐོབ་པའི་རྟགས་ཀྱང་
བྱུང་ངོ༌། །སྐབས་དེར་ཇོ་བོའི་མདུན་བསྔོ་རྟེན་འབུལ་རྒྱུ་དང་གསེར་ཀོང་བརྗེ་རྒྱུ། གསེར་ཡིག་བསྲེག་
རྒྱུ་༑ གཞན་ཡང་ཞེ་དགུའི་ནང་ཚུན་མར་མེ་ཁྲི་མཆོད་འབུལ་འདུན་གྱིས་དངོས་རྫས་རྣམས་མར་དུ་དྲིལ་
ནས་ཕུལ་ཞིང་། དེ་དག་གི་གནས་སྐབས་ཐམས་ཅད་དུའང་རིག་སྔགས་ཟབ་མོས་བྱིན་གྱིས་བརླབས་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
པ་དང་། སེམས་བསྐྱེད། སྔོན་འགྲོ། དམིགས་མེད་ཀྱི་ལྟ་བ་དང་མི་འབྲལ་བ་སོགས་སྦྱོར་དངོས་
རྗེས་གསུམ་ཚང་བས་གནད་དུ་སྨིན་པར་བསྒྲུབས། དེ་བཞིན་བདུན་ཚིགས་རྣམས་སུ་བླ་མ་ཐུབ་
བསྟན་དཔོན་གཡོག་དང་། འཛི་སྒར་བླ་མ་དཔོན་གཡོག །རང་ཉིད་དང་བཅས་པའི་དགེ་འདུན་
བདུན་ཕྲག་ཙམ་གྱིས་ལམ་སྟོན་ཆོ་ག་བྱས་མཐར། བདུན་ཕྲག་མཐའ་མའི་ཉིན་མོར་རྒྱུད་གྲྭ་སྟོད་
སྨད་ཀྱི་དགེ་འདུན་མང་པོ་ཇོ་བོའི་མདུན་སྤྱན་དྲངས་ཏེ་བསྔོ་སྨོན་ཟབ་རྒྱས་དང་། བླ་མ་ཐུབ་བསྟན་
དཔོན་སློབ་དང་འཛི་སྒར་བླ་མ་དཔོན་གཡོག་བཅས་ཀྱིས་རྗེ་བཙུན་རྡོ་རྗེ་རྣལ་འབྱོར་མའི་
འི་སིནྡྲ་
རའི་དཀྱིལ་འཁོར་དུ་ཚེ་འདས་བཅུག་པ་དང་། གཞན་ཡང་ཇོ་བོའི་མདུན་མར་མེའི་ཕྲེང་བ་དང་།
ཞལ་ཟས། ཚོགས་ཀྱི་འཁོར་ལོའི་མཆོད་པ། ཇོ་བོ་སོགས་ཀྱི་ལྷ་གྲངས་ཉི་ཤུ་སྐོར་ལ་གསེར་
གསོལ་འབུལ་རྒྱུ་སོགས་དགེ་རྩ་གནད་སྨིན་བསྒྲུབས། དེ་རྗེས་འཛི་སྒར་བླ་མ་དཔོན་གཡོག་
དང་རང་ཉིད་སོགས་ནས་སྤུན་ཟླ་སངས་རྒྱས་ཀྱིས་གཙོས་གཞིས་བྱེས་ཡོངས་ཀྱི་རིམ་གྲོར་སྒྲོལ་
མ་འབུམ་ཐེར་གཅིག་བཏོན། འདི་སྐབས་མཁན་རིན་པོ་ཆེའི་དྲུང་ནས་ཀུན་རིག་གི་དབང་དང་།
སྒྲོལ་དཀར་གྱི་རྗེས་གནང༌། མཁའ་སྤྱོད་མའི་བྱིན་རླབས་སོགས་ཞུས་སོ། །
14
Lila



བཅུ། གདན་ས་ཆེན་པོ་དཔལ་ལྡན་ས་སྐྱར་ཕེབས་ཏེ་ཉམས་རྟོགས་ཀྱི་
རྩ་ལག་ཡོངས་སུ་རྫོགས་པའི་ཚུལ།
རང་ལོ་བཞི་བཅུ་ཞེ་གཉིས་ལྕགས་བྱི་ལོར་རིག་བྱེད་མའི་སྒྲུབ་པ་ཞིག་བྱས་ནས་ཇོ་བོའི་མདུན་
རྒྱ་དངུལ་གྱི་ཀོང་བུ་དང་། ནང་བསྐོར་སྒྲོལ་མའི་མདུན་གསེར་གཡུའི་མཎྜལ། བཀྲ་ཤིས་སྒོ་
མང་གི་ས་སྐྱ་པས་བཞེངས་པའི་སྟོན་པའི་མདུན་རྒྱ་ལྷུང་ཚད་ལྡན། བར་རྩེག་སྐུ་ལྔ་མགོན་ཁང་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུ་དངུལ་ཟངས་སྦྲགས་མའི་དུང་ཆེན། རྨེ་རུ་དཔལ་མགོན་མདུན་རྒྱ་རོལ་སྤུས་ལེགས་དང་རྐང་
གླིང་༑ གཞན་ཡང་ཇོ་ཁང་གི་སྟེང་ཤོད་ཀུན་ཏུ་དབུ་ཞྭ་དང་ན་བཟའ། ཐང་སྐུ། དཔེ་ཆ་སོགས་
རྟེན་གསུམ་དང་མཆོད་པའི་བྱེ་བྲག་མང་པོ་དང་། ཇོ་བོ་ཡིད་བཞིན་ནོར་བུའི་གཙོས་རྟེན་གསུམ་
རྣམས་ཀྱི་མདུན་ཊམ་ཀ་དཀར་པོ་སྟོང་ཕྲག་ལྷག་ཙམ་མཎྜལ་དུ་ཕུལ་ནས་ཕྱག་བསྐོར་དང་སྒྲིབ་སྦྱོང་
དང༌། བསྟན་པ་རྒྱས་པའི་སྨོན་ལམ་སོགས་གང་ཤེས་བྱས། དེ་རྗེས་གཙང་ཕྱོགས་ལ་ཐོན་ཁར་
འབྲང་སྟོད་ལྕམ་མེ་ཏོག་སྒྲོལ་དཀར་ནས་ཞལ་གདམས་དགོས་ཞེས་ནན་ཏན་ཆེན་པོས་བསྐུལ་ངོར་
འདི་སྨྲས་སོ། །
1པ་ལ་གླུ་མ་མང་
ཀྱེ་ཧོ་དུས་གསུམ་སངས་རྒྱས་ཐམས་ཅད་ཀྱི། །
ཡེ་ཤེས་ཕུང་པོ་གཅིག་ཏུ་འདུས་པའི་གཟུགས། །
དྲིན་ཆེན་བླ་མ་འཇམ་དབྱངས་རྣམ་གསུམ་གྱི། །
རྡོ་རྗེའི་ཐུགས་ཀྱིས་ཁྱོད་ལ་བྱིན་གྱིས་རློབས། །
ཀྱེ་མ་ལྔ་བདོའི་དུས་ཀྱི་མཐའ་མ་འདིར། །
ཀུན་མཁྱེན་བསྟན་པའི་སྒྲོན་མེ་ནུབ་རིར་བརྒལ། །



དཔལ་ས་སྐྱའི་རིག་མཛོད།
བསྟན་འཛིན་སྐྱེས་བུ་ཐམས་ཅད་ཁྲི་མུན་ཆུད། །
བསྟན་རྩ་དགེ་འདུན་ཚོགས་རྣམས་ཁྲིམས་ཀྱིས་མནར། །
རྟེན་གསུམ་མཆོད་ཡུལ་ཕྱག་དར་ཁྲོད་དུ་བོར། །
རང་གཞན་དབང་མེད་བདུད་ཀྱི་བྲན་དུ་བཀོལ། །
འདི་འདྲའི་དབང་མེད་སྡུག་གིས་མནར་བ་ལ། །
ལུས་ངག་དལ་བར་སྡོད་པའི་དབང་མེད་ཀྱང་། །
འགྲོ་འདུག་ཟ་ཉལ་སྤྱོད་ལམ་ཐམས་ཅད་དུ། །
ཆོས་སྐུའི་དྲན་པ་ནམ་ཡང་མ་བརྗེད་ན། །
གར་སོང་གར་བསྡད་ཆོས་སྐུའི་ཞིང་ཁམས་ཡིན། །
ཅི་བྱ་ཅི་བྱས་ཆོས་སྐུའི་རོལ་པ་ཡིན། །
གང་ཟ་གང་འཐུང་ཆོས་སྐུའི་འཚོ་བ་ཡིན། །
བདེ་སྡུག་ཅིར་སྣང་ཆོས་སྐུའི་ཡོ་ལང་ཡིན། །
གང་ཤར་གང་རྟོག་ཆོས་སྐུའི་རིག་པ་ཡིན། །
ཆོས་སྐུའི་རྣལ་འབྱོར་ཇི་ལྟར་བྱས་ཀྱང་སྐྱིད། །
མཐོ་དམན་འབྱོར་རྒུད་རྨི་ལམ་སྣང་བ་འདྲ། །
བདེ་སྡུག་སྣང་བ་སྒྱུ་མའི་རོལ་རྩེད་འདྲ། །
འདོད་ཡོན་དངོས་མེད་ཆུ་ཡི་ཟླ་བ་འདྲ། །
དོན་ལ་ཐོབ་ཤོར་མེད་པར་བློ་ཐག་ཆོད། །
སྒྱུ་མའི་རྣལ་འབྱོར་བདེ་སྡུག་རྫུན་དུ་ཟད། །
སྐྱེ་རྒུ་རྒྱུ་འབྲས་ལོག་པའི་ལམ་དུ་ཞུགས། །



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དབང་མེད་བདུད་ཀྱི་བྲན་དུ་བཀོལ་དུས་འདིར། །
གཅིག་ཏུ་སྒྲུབ་ལ་གཞོལ་སྐལ་མེད་ན་ཡང་། །
སྲོག་གི་ཕྱིར་ཡང་དམ་པའི་ཆོས་མི་སྤོང་། །
རྒྱལ་སྲིད་ཆེད་དུའང་དཀོན་མཆོག་བློས་མི་གཏོང་། །
ཅི་ལ་ཐུག་ཀྱང་རྒྱུ་འབྲས་ཁྱད་མི་གསོད། །
མགོ་བོ་བྲེགས་ཀྱང་ཕན་སེམས་བློས་མི་གཏོང་། །
གཤེད་མས་བྲབ་ཀྱང་དྲན་པ་གསུམ་མི་བརྗེད། །
དེ་ལྟར་བྱས་ན་འདི་སྐྱིད་ཕྱི་མར་སྐྱིད། །
ཚེ་འདིར་ཚེ་རིང་ནད་མེད་དམ་ཆོས་ལྡན། །
ཕྱི་མ་བདེ་ཅན་ཞིང་དུ་འཕྲད་པར་སྨོན། །
ཞེས་གདམས་ཏེ་གཙང་ཕྱོགས་སུ་ཐོན། བཀྲ་ཤིས་ལྷུན་པོར་ཟླ་བ་གསུམ་ཙམ་བསྡད་དེ་
ཕྱག་བསྐོར་དང༌། རྟེན་མཇལ། སྐྱབས་སེམས། སྨོན་ལམ་སོགས་ཅི་འགྲུབ་བྱས་ནས། རིམ་
གྱིས་བོད་ཡུལ་གྱི་རྡོ་རྗེ་གདན་དཔལ་ལྡན་ས་སྐྱའི་ཕྱོགས་སུ་བསྐྱོད། ཨ་གྲོ་ལ་ཁར་སླེབས་སྐབས་ས་



དཔལ་ས་སྐྱའི་རིག་མཛོད།
སྐྱའི་ཕྱོགས་ནས་བྱ་རོག་གཉིས་སླེབས་བྱུང་བ་མདུན་དུ་བབས་ཏེ་དགའ་བའི་རྣམ་འགྱུར་བྱེད་ཅིང་།
OST
hlah
དེ་ནས་ཀྱང་ས་སྐྱར་མ་འབྱོར་བར་ལྷན་དུ་འགྲོ་བ་སོགས་ཆོས་སྐྱོང་གི་སྤྲུལ་པས་བསུ་བ་བྱུང་བ་ན།
མ་འོངས་པ་ན་ས་སྐྱའི་བསྟན་པ་ལ་ཅུང་ཟད་ཕན་ཐོགས་ནུས་པ་ཡིན་ནམ་སྙམ་པ་བྱུང་། ས་སྐྱར་
ཐུབ་ཆེན་འཛམ་གླིང་གཡས་བཞག་དང་། ཆོས་དུང་དཀར་མོ་རྒྱང་གྲགས་སོགས་ངོ་མཚར་རྟེན་
བཞིས་གཙོས་རྟེན་གསུམ་རབ་འབྱམས་ལ་སྙན་ཤལ་དང་མཎྜལ། དགེ་འདུན་ལ་སྐྱབས་རྟེན་
སོགས་གང་དྲག་བྱས། དེ་མཚམས་ཁའུ་བྲག་རྫོང་དུ་ཕྱིན་པ་ན་བྲག་ཕུག་ཅིག་ནས་དཔེ་འདི་
འདྲ་ཞིག་རྙེད་བྱུང་བ།	ང་རང་ལའང་རྗེ་བླ་མས་འདའ་ཁའི་ཞལ་ཆེམས་སུ་གནང་བ་ཡིན་
ནམ་སྙམ་ཚགས་བྱས་པ་ནི། འདི་ལྟ་སྟེ། ཞལ་གདམས་རིན་ཆེན་མགུལ་རྒྱནཞེས་བྱ་བ་
བཞུགས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུ་བླ་གད་པ་དག་གང་ལ་འཛིན་
འ7?
རང་ལ་ག་རྙེད་
Ie
རྗེ་བླ་མ་རྣམས་ལ་ཕྱག་འཚལ་ལོ། །
སྒོས་བཀའ་དྲིན་ཅན་གྱི་བྱིན་གྱིས་རློབས། །
གྲོགས་ཁྱེད་ཀྱིས་མགུར་མ་དགོས་ཞེས་ཟེར། །
མི་ང་ལ་མགུར་མ་སྙན་པོ་མེད། །
མགུར་རྡོ་རྗེའི་ཐོལ་གླུ་ཞེས་པ་དེ། །
རྗེ་གྲུབ་ཐོབ་རྣམས་ཀྱི་དོ་ཧ་ཡིན། །
ལར་སྤྲང་པོ་ང་ཡིས་བླུན་གཏམ་གྱིས། །
བུ་ཁྱེད་ལ་གདམས་ངག་གསལ་འདེབས་ཞུ། །
རྗེ་དུས་གསུམ་སངས་རྒྱས་འགྲོ་བའི་མགོན། །
ཕ་དྲིན་ཆེན་རྩ་བའི་བླ་མ་ལ། །
ཁྱེད་ཤེས་ཀྱི་དད་མོས་དྲག་པོ་ཡིས། །
ཁ་ཙམ་མིན་སྙིང་ནས་གསོལ་བ་ཐོབ། །
གསོལ་བ་དེ་ཇི་ལྟར་འདེབས་ཟེར་ན། །



དཔལ་ས་སྐྱའི་རིག་མཛོད།
རྒྱུ
མོས་གུས་ཀྱི་གཟེར་ཆེན་སྙིང་ལ་ཐོབ། །
དམ་ཚིག་གི་ས་གཞི་གཙང་གྱུར་ན། །
ཉམས་རྟོགས་ཀྱི་དཔག་བསམ་སྡོང་པོ་འཁྲུངས། །
མཆོག་ཐུན་གྱི་དངོས་གྲུབ་ཐོབ་པར་ངེས། །
སྔོན་བསགས་ཀྱི་དགེ་བའི་འབྲས་བུ་ལས། །
དུས་ད་རེས་དལ་འབྱོར་མི་ལུས་འདི། །
ནོར་བུ་རྙེད་པའི་དོ་ཟླ་མིན། །
ཚེ་འདི་ཕྱིའི་དོན་ཆེན་བསྒྲུབ་འདོད་ན། །
དུས་ད་རེས་སྙོམས་ལས་མ་གཏོང་ཞིག །
དེ་སྔ་ཕན་དགོས་མེད་བྱ་བས་འདས། །
མདོ་སྔགས་ཀྱི་གཞུང་ཆེན་མང་སྦྱངས་ཀྱང་། །
ཁ་ཤོག་ལྕེ་རླུང་གིས་བསྐྱོད་པ་ལས། །
དོན་ཉམས་ལེན་རྒྱུད་ལ་སྦྱོར་བ་དཀའ། །
དེ་བསམ་གྱིན་བསམ་གྱིན་སྙིང་རླུང་ལྡང་། །
མི་ཚེ་ཉི་མ་སྟོང་ཟད་ཐལ། །
དགྲ་འཆི་བདག་གཤིན་རྗེས་མདུན་ན་སྒུག །
ཁོས་ཞགས་པ་ནམ་འདེབས་མི་ཤེས་ཤིང༌། །
དུས་མྱུར་བ་ཉིད་དུ་ཤི་རན་གདའ། །
ལོ་ཟླ་བ་ཞག་དང་ཉིན་མཚན་ཟད། །
ཚེ་སྲོག་འདི་མར་མེ་རླུང་འདེད་མཚུངས། །
24



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
། །
རྐྱེན་ཅི་འོང་ངེས་པ་མེད་པས་ན། །
ཆོས་སང་བྱ་གནངས་བྱའི་དབང་མ་གཏོང་། །
འཕྲལ་འཕྲལ་དུ་ལག་ལེན་ཐེབས་པར་མཛོད། །
འཆི་བ་དེ་ནམ་འོང་ཆ་མེད་ཅིང་། །
འཆི་རྐྱེན་ལ་ངེས་པ་མེད་པའི་ཕྱིར། །
དུས་ད་རེས་ཐོབ་པའི་ལུས་རྟེན་འདི། །
ཡག་ཉེས་གཉིས་ཀྱི་ས་མཚམས་ཡིན།
གྱོང་བལྡབ་ན་དེ་ལས་ཕངས་པ་མེད། །
ཁེ་ཐོབ་ན་ཚེ་འདིར་སངས་རྒྱས་འགྲུབ། །
ཚེ་འདི་ཕྱིའི་ལེགས་ཚོགས་ཇི་སྙེད་པ། །
ལུས་འདི་ཡི་སྟེང་ནས་བསྒྲུབ་དགོས་པས། །
དེ་ཐུགས་ལ་ཡང་ཡང་བསམ་པ་དང་། །
ལས་འབྲས་ལ་ཡིད་ཆེས་བསྐྱེད་ནས་ནི། །
དགེ་སྡིག་གི་སྤང་བླང་ནན་ཏན་གྱིས། །
ལས་མི་དགེས་ངན་སོང་གསུམ་དུ་འཕེན། །
ཟག་བཅས་ཀྱི་དགེ་བས་མཐོ་རིས་སྐྱེ། །
དེ་གཏན་དུ་ཐར་བ་མ་ཡིན་ཞིང་། །
དམན་ཉན་རང་གཏན་དུ་ཐར་གྱུར་ཀྱང་། །
ལམ་གྱི་སྒྲུབ་ཐབས་དམན་པ་དང་། །
རང་ཞི་བདེའི་མཐའ་ལ་ལྷུང་བས་ན། །



༨
དཔལ་ས་སྐྱའི་རིག་མཛོད།
ག་
གཞན་ཕན་གྱི་བསམ་པ་རྒྱ་ཆེན་པོས། །
ཆོས་ཐེག་པ་ཆེན་པོའི་ཉམས་ལེན་བྱ། །
དུས་དེང་སང་རང་གི་དོན་དུ་ནི། །
མཚམས་བསྙེན་སྒྲུབ་ཐོས་བསམ་བྱེད་པ་སོགས། །
མིང་ཐེག་པ་ཆེན་པོར་ཁས་འཆེ་ཡང་། །
དོན་དམན་ལམ་ཙམ་ལས་ཡར་མ་ཕྱིན། །
བདག་གཅེས་འཛིན་གྱི་འགོང་པོ་འདིས་ཕུང་བས། །
བདག་མེད་ཀྱི་དོན་ལ་བསམ་པར་གྱིས། །
དེ་རིག་པས་དཔྱད་ནས་ཀླུ་སྒྲུབ་ཀྱི། །
དབུ་མའི་གཞུང་ལྟར་གཏན་ལ་ཕོབ། །
དེས་བདག་འཛིན་མགོ་བོ་ནོན་པར་འགྱུར། །
ཆོས་ཟབ་མོ་གསང་སྔགས་རྡོ་རྗེ་ཐེག །
དེའི་ཡང་རྩེ་དགེས་པ་རྡོ་རྗེ་ཡིན། །
དཔལ་ས་སྐྱའི་རྗེ་བཙུན་གོང་མ་ལ། །
བཀའ་བབས་པའི་གསུང་ངག་རིན་པོ་ཆེར། །
ཉམས་ལེན་གྱི་ཕུགས་ཐག་ཆོད་པར་མཛོད། །
ཆོས་ཡང་ཟབ་རྫོགས་པ་ཆེན་པོ་ཡི། །
གནད་ཟབ་མོ་བླ་མའི་དྲིན་ཉིད་དང༌། །
དཔལ་བིར་ཝ་པ་ཡི་སྙན་བརྒྱུད་ཀྱི། །
གསུང་ངག་ཡིད་བཞིན་ནོར་བུ་གཉིས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཁྲིད་ཚུལ་དེ་རིམ་དང་ཅིག་ཅར་གྱི། །
ཁྱད་ཙམ་ལས་དོན་གནད་གཅིག་ཏུ་འབབ། །
ལར་གྲུབ་མཐའ་ཀུན་ལ་ཕྱོགས་རིས་སྤོངས། །
ངེས་དོན་གྱི་གནས་ལུགས་ཟབ་མོ་ལ། །
ཡིད་ཆེས་དང་དད་མོས་བརྟན་པོ་གྱིས། །
བསམ་རྒྱུ་དང་དྲན་རྒྱུ་མ་མང་བར། །
འདོད་ཆུང་དང་ཆོག་ཤེས་རྒྱུན་དུ་བསྟེན། །
ལུས་པོ་དེ་ཅི་མི་སྙམ་མ་སྐྱུར། །
ཟས་གོས་དེ་གང་འཛོམས་ལེགས་པར་བསྟེན། །
དུས་ད་ལྟ་ལུས་ལ་དཀའ་སྤྱད་ན། །
རྩ་ཐིག་རླུང་གསུམ་མྱུར་དུ་རྒུད། །
དེ་རྒུད་ན་ཉམས་ལེན་བྱེད་མི་ནུས། །
དོན་དེ་ཕྱིར་ལུས་ལ་གཅེས་སྤྲས་མཛོད། །
དཔལ་ཀྱེ་ཡི་རྡོ་རྗེའི་ལམ་དབང་དེ། །
མ་ཆག་པ་རྒྱུན་དུ་ལེན་པར་མཛོད། །
ཆོས་བཤད་སྒྲུབ་གཉིས་ལས་སྒྲུབ་པ་གཙོ། །
བསྒྲུབ་མ་ནུས་ཡེ་ཤེས་རྟོགས་པ་ཅི། །
ནུས་ཕྲ་མོ་ཙམ་ཡང་ཐོབ་པར་དཀའ། །
བུ་དེ་ཕྱིར་གསང་སྔགས་སྒྲུབ་ལ་བརྩོན། །
gabi



དཔལ་ས་སྐྱའི་རིག་མཛོད།
ཨ་ཧོ་ཡེ། ཆོས་ཐམས་ཅད་གདོད་ནས་ཀ་དག་ལ། །
སེམས་གློ་བུར་འཁྲུལ་པའི་དྲི་མས་བསྒྲིབས། །
དྲི་མ་དེ་གཤིས་ལ་ཞུགས་པ་མེད། །
དེ་ཆོས་ཀྱི་དབྱིངས་སུ་རང་ངོ་མཐོང་། །
འོད་གསལ་བའི་ཡེ་ཤེས་སྣང་བ་ཡིས། །
ཁམས་གསུམ་གྱི་འཁྲུལ་པ་ཟད་དེ་ཐལ། །
འཁྲུལ་མ་མྱོང་སྐུ་གསུམ་རང་བཞིན་ལ། །
ད་བླ་མའི་དྲིན་གྱིས་གཤིས་དེར་འབྱམས། །
གཟུགས་སྣང་བ་ཐམས་ཅད་འལ་མ་འོལ། །
སྒྲ་གྲག་ཀུན་བྲག་ཅ་ལྟ་བུར་ཟད། །
སེམས་འགྱུ་བ་ཝལ་ཝོལ་རྗེས་མེད་སོང་། །
ང་རྣལ་འབྱོར་རྟོགས་པའི་ཁྱད་ཆོས་ཡིན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བྱེ་
ལུས་ན་བར་སྣང་ཡང་ན་བ་མེད། །
ཅིར་སྣང་ཀུན་དེ་ལ་དེར་འཛིན་མེད། །
སྤྱོད་པ་ལ་རྩིས་གདབ་དང་བྲལ་བ། །
ང་རྣལ་འབྱོར་སྨྱོན་པའི་སྤྱོད་ཚུལ་ཡིན། །
ཡར་སངས་རྒྱས་ཞེས་པའི་སྒྲ་ཆེན་དང་། །
མར་འཁོར་བ་ཞེས་པའི་སྡུག་སྐད་གཉིས། །
ང་གཉིས་མེད་རྟོགས་པའི་རྟོགས་ལྡན་ལ། །
རེ་བ་དང་དོགས་པ་ཅང་མ་མཆིས། །
འབྲས་སྐུ་གསུམ་གཞན་ནས་བཙལ་མི་དགོས། །
བུ་ཨ་ཕོ་རང་ལ་ཚང་ནས་གདའ། །
ཚིག་དེ་སྐད་ཁ་ཕོ་ཆེས་སོང་ཡང་། །
ང་གྲུབ་ཐོབ་བརྒྱུད་པའི་བུ་ཡིན་པས། །
གཤིས་བཅོས་མེད་ངང་ནས་ཐོལ་གྱིས་ཤོར། །
ཞེས་པའང་རང་སློབ་རིན་ཆེན་འབྲས་ལྗོངས་ནས་བོད་ལ་བཞུད་པའི་ཚེ་མགུར་དགོས་སོ་
ཞེས་བསྐུལ་བའི་ངོར་ཆོས་ཀྱི་བློ་གྲོས་པས་བྲིས་པའོ། །ཞེས་སོ། །
OUT
IE



དཔལ་ས་སྐྱའི་རིག་མཛོད།
རྒྱུ
UP
རང་ལོ་ཞེ་གསུམ་ལྕགས་གླང་ལོའི་འབུམ་འགྱུར་ཟླ་བར་ཞབས་བརྟན་ལྷ་ཁང་པདྨ་བདུད་
འདུལ་དབང་ཕྱུག་གི་སྒྲུབ་ཕུག་ཏུ་སྒྲོལ་དཀར་གྱི་ཚེ་སྒྲུབ་ལ་བསྡད་པའི་སྐབས། རྒྱ་གར་ནས་
འོང་ཟེར་བའི་ཛོ་ཀི་འདྲས་ཤིང་ལོ་དང་ཤིང་འབྲས་རློན་པ་མང་པོ་བྱིན་པའི་རྨི་ལམ་སོགས་བྱུང་།
དེ་རྗེས་སྒྲུབ་ཕུག་དེ་ཉིད་དུ་བྲག་རྫོང་ཕྱི་ནང་གི་བསྙེན་པ་བྱས་པས། རྨི་ལམ་ན་པུ་ཏྲ་དང་བྷ་ཏྲ་
ཡིན་རྒྱུའི་མི་གཉིས་ཀྱིས་གཙང་རྟ་ནག་ནས་འོང་ཟེར་ཏེ་ང་རང་གི་སྒོ་རྩར་འཕྲིན་ཡིག་འདྲ་མང་
པོ་བསྐྱལ་བ་ཞིག་དང་། ཡང་ནུབ་ཅིག་ས་སྐྱའི་སྲུང་མ་རྣམས་ཡིན་རྒྱུའི་རྟ་པ་གོ་མཚོན་ཐོགས་
པ་དང་བནྡེ། སྔགས་པ་སོགས་མང་པོ་དང་སྔགས་འཆང་ཆེན་མོའང་རི་འདིའི་རྒྱབ་ན་བཞུགས་
ཡོད་ཟེར་བ་སོགས་རྨིས། ཡང་ནུབ་ཅིག་ང་རང་གི་སྤུན་ཟླ་དེ་མེ་ཏོག་གི་ཚལ་ཞིག་ན་ཤེས་པ་གདོན་
གྱིས་བརླམས་ནས་ཚུར་འོང་མི་ཤེས་པ་ཞིག་ཏུ་གྱུར་འདུག་པ་ན། ང་རང་གིས་པང་དུ་ཁྱེར་ཏེ་
འོང་བས་གདོན་དེ་འབག་མོ་ལྟ་བུའི་རྣམ་པས་ཕྱི་བཞིན་འབྲང་བ་ན་རང་ཉིད་ནག་པོ་ཆེན་པོའི་
ང་རྒྱལ་གྱིས་ཧཱུྃ་ཧཱུྃ་ཧཱུྃ་ཞེས་དྲག་ཏུ་བརྗོད་ཅིང་གར་བྱེད་པ་ཞིག་དང་། ཡང་ནུབ་ཅིག་རེད་ཀྱི་ཨ་
ཁུ་ཨ་ལྷུན་ཟེར་བ་སྔ་མོ་ནས་གཤེགས་ཟིན་པ་དེའི་ཤེས་པ་གདོན་གྱིས་བརླམས་ཏེ་ཕྱོགས་སུ་
འཁྱམ་གྱིན་འདུག་པ། ང་རང་གིས་ལེན་དུ་ཕྱིན་པ་ན་གདོན་དེ་བུ་ཆུང་ཞིག་གི་གཟུགས་སུ་གྱུར་



རྒྱུ།
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ནས་སླར་ཡང་འཚེ་བའི་རྣམ་པས་བྱུང་བར། རང་ཉིད་ནག་པོ་ཆེན་པོའི་སྐུར་ལམ་གྱིས་བསྐྱེད་
དེ་ཁོ་ཞབས་འོག་ཏུ་མནན་པའི་སྟེང་དུ་བྲོ་བརྡུང་བཞིན་ངག་ཏུ།
ཨ་ཧོ། རང་སྣང་བོགས་འདོན་གྱི་གདོན་བགེགས་འདིས། །
ཆོ་འཕྲུལ་སྒྱུ་མའི་རྩེད་མོ་ཡིས། །
སྐྱབས་བླ་མ་དྲན་པའི་གསལ་འདེབས་བྱུང་། །
ལུས་ལྷ་རུ་དྲན་པའི་གསལ་འདེབས་བྱུང་། །
ངག་སྔགས་སུ་དྲན་པའི་གསལ་འདེབས་བྱུང་། །
ཡིད་ཆོས་སྐུར་དྲན་པའི་གསལ་འདེབས་བྱུང་། །
དྲན་པ་རྣམ་གསུམ་དྲན་པའི་གསལ་འདེབས་བྱུང་། །
ཞེས་བརྗོད་ཅིང་གར་མང་པོ་བྱ་བ་སོགས་རྨིས། གཞན་ཡང་དེ་ཙམ་ན་འཇམ་དབྱངས་ཀྱི་
སྐུ་དང་སྔགས་སོགས་ཡང་ཡང་རྨིས་པས་རྐྱེན་བྱས་ཏེ་ས་འཇམ་སྦགས་སྒྲུབ་ཀྱི་བསྙེན་པ་ཞིག་
བྱས་པས། ནུབ་ཅིག་རྨི་ལམ་ན་མི་ཞིག་གིས་ས་འཇམ་སྦགས་སྒྲུབ་འདི་འཇམ་དཔལ་ནག་པོའི་
ཏa
lgs



དཔལ་ས་སྐྱའི་རིག་མཛོད།
རྒྱུད་ལ་བརྟེན་པ་ཡིན་ཟེར་བར་བརྟེན། བདག་བསྐྱེད་འཇམ་དབྱངས་ནག་པོའི་སྤྱི་བོར་ས་འཇམ་
སྦགས་སྒྲུབ་ཀྱི་བླ་མའི་རྣལ་འབྱོར་བསྒོམས་པས་ནུབ་ཅིག་རྨི་ལམ་ན་ཙཀྲ་བཅུ་གསུམ་པོ་ཚར་
ཁ་ཤས་བཏོན་པའི་མཐར་ནམ་མཁའ་ཙཀྲ་ཞེས་སྐད་ཆེན་པོས་བརྗོད་ཅིང་གར་བྱ་བ་དང་། ཡང་
ནུབ་ཅིག་མི་མང་པོས་སྨྲ་བའི་སེང་གེ་ཚུགས་པ་མེད་སོགས་འཇམ་དབྱངས་ཀྱི་རྒྱུད་ཚིག་མང་པོ་
སྒྲོགས་པ་རྨིས། དེ་མཚམས་ནཱ་རོ་མཁའ་སྤྱོད་མའི་བསྙེན་མཚམས་ལ་བསྡད་དེ་སྔགས་བཟླ་བའི་
ཁོངས་སུ་རྣལ་འབྱོར་བཅུ་གཅིག་གི་ཉམས་ལེན་འགྲོ་བ་དང་། རླུང་བུམ་པ་ཅན་གྱི་ཁོངས་སུ་
ཐུན་མཚམས་ཀྱི་རྣལ་འབྱོར་ཐམས་ཅད་འགྲོ་བར་བྱས་པས། ང་རང་གི་ཕ་འདས་པོ་དེ་ཆུ་ཆེན་
པོ་ཞིག་གིས་ཁྱེར་གྱིན་འདུག་པ་ཡར་བླངས་ཏེ་པང་དུ་ཁྱེར་བཞིན་ནམ་མཁའ་ལ་འཕུར་བ་ཞིག་
རྨིས། ཡང་ནུབ་ཅིག་རིན་པོ་ཆེ་དང་ཞལ་མཇལ་ཞིང་རྨི་ལམ་ཡང་ཟིན་བྱུང་བ་ན། སྤུན་ཟླ་སངས་
རྒྱས་ཚུར་འཁོར་རྒྱུ་འོང་མིན་དང་བསྟན་པ་འདི་སླར་དར་རྒྱུ་ཡོད་མིན་སོགས་ཞུས་པས། བསྟན་
པ་སླར་དར་གསུངས་པ་ཞིག་དང་ནུབ་ཕྱོགས་ཀྱི་ནམ་མཁའ་ཐམས་ཅད་ཡིག་འབྲུ་ཆེན་པོས་ཁེངས་
འདུག་པ་རྣམས་བཀླགས་པས། ནམ་མཁའ་སྐྱེ་བ་མེད་ཟེར་བ་སོགས་འདུག་པ་དང་། ཡང་ནད་
པ་ཞིག་གིས་སྔས་མགོ་ན་རྗེ་བཙུན་གྲགས་པ་དང་ཆོས་རྗེ་ས་པཎ་གཉིས་བཞུགས་འདུག་པར་



སྐྱེ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མིག་ནས་མཆི་མ་འབབ་བཞིན་གདུང་ཤུགས་ཀྱི་འོ་དོད་དྲག་པོས་གསོལ་བ་འདེབས་པ་སོགས་
རྨིས། གཞན་ཡང་རྨི་ལམ་དུ་དྲིན་ཆེན་བླ་མ་འཇམ་དབྱངས་རྣམ་གསུམ་སོགས་ལན་མང་མཇལ་
ཞིང་རྨི་ལམ་འོད་གསལ་ཡང་ཡང་ཟིན་པ་དང་། ཉིན་མོའི་སྣང་བ་ཐམས་ཅད་ཀྱང་ཕལ་ཆེར་བླ་
མ་ཡི་དམ་གྱི་སྣང་བ་དང་འོད་གསལ་གྱི་ངང་དུ་འབྱམས་པ་སོགས་སྒྲུབ་ཕུག་འདིར་སྡོད་རིང་
ལས་དགེ་སྦྱོར་སྨྲར་བ་མ་བྱུང་བས། རྗེ་བཙུན་གོང་མས་བྱིན་གྱིས་བརླབས་པའི་གནས་ཁྱད་
པར་ཅན་དུ་ངེས་ཤེས་རྙེད་དེ་གདུངས་དབྱངས་ཀྱི་གསོལ་འདེབས་འདིའང་བྱས་སོ། །
ora
ཨ་ཧོ། གནས་མཆོག་ས་ལ་འོག་མིན་དཔལ་ལྡན་གྱི་ས་སྐྱ། །
སྟོན་པ་རྡོ་རྗེ་འཆང་དབང་འཁོན་གདུང་གི་སྐྱེས་བུ། །
འཁོར་ཚོགས་ས་བཅུའི་བྱང་སེམས་ཕྱོགས་འདུས་ཀྱི་མཁས་གྲུབ། །
དམ་ཆོས་ཐེག་པ་ཆེན་པོ་མདོ་སྔགས་ཀྱི་འཁོར་ལོ། །



དཔལ་ས་སྐྱའི་རིག་མཛོད།
རྟག་པ་རྒྱུན་དུ་བསྐོར་བའི་དགའ་སྟོན་འདི་ཨ་ཧོ། །
བྱང་ཕྱོགས་ཁ་བ་ཅན་ལྗོངས་བོད་ཡུལ་གྱི་གནས་སུ། །
འཕགས་མཆོག་ཕྱག་ན་པདྨོ་མངོན་སུམ་དུ་བྱོན་ནས། །
རབ་འབྱམས་མདོ་སྔགས་ཤིང་རྟའི་སྲོལ་འབྱེད་དུ་བཞུགས་པ། །
བརྩེ་ཆེན་ཀུན་དགའ་སྙིང་པོ་སྙིང་དབུས་ནས་དྲན་བྱུང་། །
མཁའ་སྤྱོད་མཁའ་འགྲོ་འདུ་བའི་དགའ་ཚལ་གྱི་དབུས་སུ། །
མཁའ་ལ་བྱ་རྒྱལ་བཞིན་དུ་མངོན་སུམ་དུ་འཕུར་ནས། །
མཁའ་འགྲོ་བྱེ་བ་འབུམ་སྡེའི་ཚོགས་དཔོན་དུ་བཞུགས་པའི། །
མཁའ་སྤྱོད་འཇའ་ལུས་བསོད་ནམས་རྩེ་མོ་དེ་དྲན་བྱུང་། །
རྡོ་རྗེ་འཆང་དབང་ཐུགས་རྗེའི་ཡེ་ཤེས་ཀྱི་རྣམ་འཕྲུལ། །
རྡོ་རྗེ་འཛིན་པ་བྱེ་བའི་གཙུག་རྒྱན་དུ་བཞེངས་པ། །
རྡོ་རྗེ་ཐེག་པའི་གསང་མཛོད་མ་ལུས་ཀྱི་བདག་པོ། །
རྡོ་རྗེའི་བླ་མ་གྲགས་པ་རྒྱལ་མཚན་དེ་དྲན་བྱུང་། །
འཇམ་དཔལ་གདོད་ནས་སྤྲོས་བྲལ་ཆོས་སྐུ་ཡི་དབྱིངས་ནས། །
འཇམ་དབྱངས་ཡེ་ཤེས་ཕུང་པོ་ལོངས་སྐུ་ཡི་རང་མདངས། །
འཇམ་པའི་རྡོ་རྗེའི་གསང་གསུམ་སྤྲུལ་སྐུ་ཡི་སྣང་བརྙན། །
འཇམ་མགོན་ས་སྐྱ་པཎ་ཆེན་སྙིང་དབུས་ནས་དྲན་བྱུང་། །
ས་བཅུའི་བྱང་སེམས་འདུས་པའི་འཁོར་ཚོགས་ཀྱི་དབུས་སུ། །
ས་གསུམ་འགྲོ་བ་ཡོངས་ཀྱི་བླ་མ་རུ་བཞེངས་ཏེ། །
ས་སྟེང་དཀར་འབྱམས་གཏོང་བའི་ཕྲིན་ལས་ཀྱི་བྱེད་པོ། །
ག།



སྐྱེ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ས་ཆེན་ཆོས་རྒྱལ་འཕགས་པ་སྙིང་དབུས་ནས་དྲན་བྱུང་། །
འཇམ་དབྱངས་དཱི་པཾ་ཀཱ་རིའི་ལུང་བསྟན་དང་མཐུན་པར། །
འཇམ་དབྱངས་རིགས་ཀྱི་ཕྲེང་བ་མུ་ཏིག་ལྟར་བྱོན་ཏེ། །
འཇམ་དབྱངས་འཇམ་དཔལ་དཔའ་བོའི་མཛད་པ་བཞིན་མཛད་པའི། །
འཇམ་དབྱངས་བདུན་བརྒྱུད་བྱོན་རྣམས་སྙིང་དབུས་ནས་དྲན་བྱུང་། །
རིགས་གསུམ་རིགས་ཀྱི་ཕྲེང་བ་བར་མེད་དུ་བྱོན་ནས། །
རིགས་དང་དཀྱིལ་འཁོར་ཀུན་གྱི་བདག་པོ་རུ་བཞེངས་ཏེ། །
རིགས་ཅན་གསུམ་གྱི་གདུལ་བྱ་སྨིན་གྲོལ་ལ་བཀོད་པའི། །
རིགས་ལྡན་འཁོན་གྱི་བརྒྱུད་པ་སྙིང་དབུས་ནས་དྲན་བྱུང་། །
རྒྱལ་བས་རྒྱལ་བར་ལུང་བསྟན་རྒྱལ་ཀུན་གྱི་སྤྱི་གཟུགས། །
རྒྱལ་སྲས་ས་བཅུའི་དབུས་ན་རྒྱལ་བ་ལྟར་ཞབས་བཀོད། །
རྒྱལ་བས་རྒྱལ་བའི་མཛད་པ་ཇི་བཞིན་དུ་མཛད་པའི། །
རྒྱལ་བ་ཀུན་དགའ་བཟང་པོ་སྙིང་དབུས་ནས་དྲན་བྱུང་། །
ས་སྟེང་འདི་ན་དཔལ་ལྡན་ས་སྐྱ་པའི་བསྟན་འཛིན། །
ས་བཅུའི་དབང་ཕྱུག་ཚར་ཆེན་ཆོས་རྗེ་ལ་སོགས་པ། །
ས་གསུམ་འགྲོ་བ་ཡོངས་ཀྱི་སྐྱབས་མགོན་དུ་བཞུགས་པའི། །
ས་སྐྱའི་མཁས་གྲུབ་རིམ་བྱོན་སྙིང་དབུས་ནས་དྲན་བྱུང་། །
དུས་གསུམ་རྒྱལ་བ་ཀུན་གྱི་ཡེ་ཤེས་ཀྱི་སྤྱི་གཟུགས། །
རྩ་གསུམ་རབ་འབྱམས་འདུས་པའི་དཀྱིལ་འཁོར་གྱི་གཙོ་བོ། །
མཆོག་གསུམ་མ་ལུས་འདུས་པའི་སྐྱབས་གནས་ཀྱི་མཐར་ཐུག །



དཔལ་ས་སྐྱའི་རིག་མཛོད།
རྒྱུ
ནི༽
དྲིན་ཆེན་རྩ་བའི་བླ་མ་སྙིང་དབུས་ནས་དྲན་བྱུང་། །
ཅིར་སྣང་བླ་མ་སྤྲུལ་སྐུའི་དཀྱིལ་འཁོར་དུ་ཤེས་ཤིང་། །
སྒྲ་རྣམས་གྲག་སྟོང་བླ་མ་ལོངས་སྐུ་ཡི་གྲོང་ཁྱེར། །
དྲན་རྟོག་བླ་མ་ཆོས་སྐུའི་དཀྱིལ་འཁོར་གྱི་དབྱིངས་ལས། །
ནམ་ཡང་འདའ་བ་མེད་པར་བྱིན་གྱིས་རང་རློབས་ཤིག །
འཁོར་བ་གདོད་ནས་རྣམ་དག་ཆོས་སྐུ་ཡི་བླ་མ། །
མྱང་འདས་གློ་བུར་དྲི་བྲལ་གཟུགས་སྐུ་ཡི་བླ་མ། །
འཁོར་འདས་དབྱེར་མེད་བླ་མ་སྐུ་གསུམ་གྱི་ཞིང་ཁམས། །
དག་པ་གཉིས་ལྡན་མཇལ་བར་བྱིན་གྱིས་རང་རློབས་ཤིག །
སྣང་གྲག་རིག་གསུམ་རྒྱལ་བ་སྐུ་གསུམ་གྱི་ཞིང་ཁམས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཅིར་སྣང་སྣོད་བཅུད་མོས་གུས་ཕྱག་ཆེན་གྱི་ཡོ་ལང་། །
ལུས་ངག་ཡིད་གསུམ་བླ་མའི་གསང་གསུམ་གྱི་དཀྱིལ་འཁོར། །
འཁོར་འདས་ལམ་གསུམ་རྡོ་རྗེའི་ཡེ་ཤེས་ཀྱི་རང་གཟུགས། །
ཐམས་ཅད་བླ་མར་འཆར་བར་བྱིན་གྱིས་རང་རློབས་ཤིག །
དབང་གི་ཡེ་ཤེས་མོས་གུས་ཕྱག་ཆེན་གྱི་དབྱིངས་སུ། །
འཁོར་འདས་རྟོག་པའི་རྫུན་རིས་བཙན་ཐབས་སུ་དགག་པའི། །
དབང་པོ་ཡང་རབ་ཅིག་ཅར་རིགས་ཅན་གྱི་ཉམས་ལེན། །
ལམ་ཟབ་བླ་མ་འབྱོང་བར་བྱིན་གྱིས་རང་རློབས་ཤིག །
དབང་ཐོབ་དམ་ཚིག་སྡོམ་པ་མིག་བཞིན་དུ་བསྲུང་བས། །
ཕྱི་ནང་རྟེན་འབྲེལ་ཐམས་ཅད་རང་འགྲིག་ཏུ་གྱུར་ཏེ། །
ས་ལམ་ཡོན་ཏན་ཐམས་ཅད་རང་ཤུགས་ཀྱིས་བགྲོད་པའི། །
དབང་འབྲིང་ཉམས་ལེན་འབྱོང་བར་བྱིན་གྱིས་རང་རློབས་ཤིག །
དབང་དང་དམ་ཚིག་རིམ་གཉིས་ལས་བྱུང་གི་ཡེ་ཤེས། །
ལུས་ལ་སོ་སོར་རྟོག་པའི་རྟེན་འབྲེལ་གྱི་འགོག་པས། །
ས་ལམ་ཡོན་ཏན་རིམ་པ་ཇི་བཞིན་དུ་བགྲོད་པའི། །
དབང་ཐའི་ཉམས་ལེན་རྫོགས་པར་བྱིན་གྱིས་རང་རློབས་ཤིག །
ཐུན་མོང་ཆོས་བདུན་འཁོར་འདས་དབྱེར་མེད་དུ་ཤེས་ཤིང་། །
འཁོར་བའི་ཉམས་བདུན་འདུས་གསུམ་སྤྱོད་གསུམ་དུ་བསྲེས་ཏེ། །
འདས་པའི་ཆོས་བཞི་མ་འདྲེས་སྟར་ཆགས་སུ་འཆར་བའི། །
རྒྱས་ཆོས་བཅོ་བརྒྱད་འབྱོང་བར་བྱིན་གྱིས་རང་རློབས་ཤིག །



དཔལ་ས་སྐྱའི་རིག་མཛོད།
ཐོས་བསམ་ཕྱི་ཡི་མཐའ་རྒྱ་བསྐྱེད་པ་ཞིག་མེད་ཀྱང་། །
ཉམས་ལེན་ནང་གི་སྒྲོ་འདོགས་མ་ལུས་ཀུན་ཆོད་དེ། །
རྒྱུ་དང་ངོ་བོ་ཕན་ཡོན་གེགས་སེལ་དང་ས་མཚམས། །
འབྲིང་པོའི་ཆོས་ལྔར་དྲིལ་བར་བྱིན་གྱིས་རང་རློབས་ཤིག །
འཁོར་འདས་ཆོས་ཀུན་ངོ་བོ་རང་བཞིན་དང་མཚན་ཉིད། །
ཏིང་འཛིན་ཉམས་ཀྱི་སྣང་བ་རྣམ་གསུམ་དུ་བསྲེས་ཏེ། །
སྤྲོས་མེད་བྷུ་སུ་ཀུ་ཡི་ཉམས་ལེན་ལ་གཞོལ་བའི། །
ལམ་བསྡུས་ཆོས་གསུམ་འབྱོང་བར་བྱིན་གྱིས་རང་རློབས་ཤིག །
བྱེ་མདོ་རྣལ་འབྱོར་སྤྱོད་པ་དབུ་མ་དང་གསང་སྔགས། །
ཡོངས་རྫོགས་བསྟན་པའི་ཉམས་ལེན་མ་ལུས་ཀུན་ཚང་བའི། །
སྐལ་དམན་རིམ་འཇུག་གཞུང་ཇི་ལྟ་བ་བཞིན་དཀྲི་བའི། །
གྲུབ་ཆེན་ནག་པོ་པ་བཞིན་བྱིན་གྱིས་རང་རློབས་ཤིག །
ཐོག་མ་ཉིད་ནས་དངོས་གཞིའི་སྔགས་ལམ་ལ་ཞུགས་ཏེ། །
རྒྱུ་གནས་དབང་ལམ་ལྟ་གྲུབ་འབྲས་བུ་ཡིས་བསྡུས་པའི། །
གནད་དྲུག་དཀྲི་བའི་གཞུང་ཤིང་ཚུལ་བཞིན་དུ་འབྱོངས་ཏེ། །
དབང་རྣོན་རིགས་ཅན་གྲོལ་བར་བྱིན་གྱིས་རང་རློབས་ཤིག །
སྦྱང་བ་ལུས་ཀྱི་རྦ་རླབས་ངག་འདྲེན་ཞི་དྲག་དང་ཕྱག་རྒྱ། །
བོགས་འབྱིན་སྤྱོད་པ་ཆེ་ཆུང་སེམས་ཀྱི་རྦ་རླབས་དང་ས་མཚམས། །
འགྲོས་ཐིམ་བཅུ་གཅིག་གནད་ཀྱི་དཀྲི་བ་ཡི་གཞུང་ཤིང་། །
བདེ་ཆེན་རྡོ་རྗེའི་རྦ་རླབས་བཞི་པ་ཡི་ལམ་ནས། །
གི



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སྐལ་ལྡན་ཅིག་ཅར་ཚེ་གཅིག་མཆོག་དངོས་ལ་སྦྱོར་བའི། །
ཌོམྦི་ཧེ་རུ་ཀ་བཞིན་བྱིན་གྱིས་རང་རློབས་ཤིག །
ཐུན་མོང་ཐེག་པ་ཆེ་ཆུང་འཁོར་འདས་དབྱེར་མེད་ལ་བསླབ་ཅིང་། །
ཐབས་དང་ཤེས་རབ་ཟུང་འཇུག་ཕྱོགས་མེད་ཀྱི་རྣལ་འབྱོར། །
རེ་རེ་ལའང་དབང་པོ་རབ་འབྲིང་ཐ་མ་ཡི་དཀྲི་ཚུལ། །
ཆོས་དང་གང་ཟག་འཛོལ་བ་མེད་པར་བྱིན་གྱིས་རང་རློབས་ཤིག །
ལམ་དང་ཕྱག་རྒྱ་འཇུག་ལྡོག་ཤེས་པ་ཕན་འདོགས་རྣམ་བདུན་གྱི་མན་ངག །
ལམ་དུ་བསྲེ་བ་འགྲོས་བཞི་ཕྱི་ནང་མཛད་པ་བཅུ་གཉིས་དང་བཅས་པའི། །
གཞུང་ཤིང་བཞི་ཡིས་བསྐྱེད་པའི་ཉམས་མྱོང་བོགས་འབྱིན་རྟོགས་བསྐྱེད་ཀྱི་ཆོས་ལྔས། །



དཔལ་ས་སྐྱའི་རིག་མཛོད།
ཏིང་འཛིན་ཉམས་ཀྱི་སྣང་བ་གོང་ནས་གོང་འཕེལ་བྱིན་གྱིས་རང་རློབས་ཤིག །
བསམ་གཏན་འདོར་བའི་འཕྲང་བདུན་བྱུང་རྒྱལ་མི་གཏོང་བའི་གནད་བཞི། །
འབྱུང་བ་ལུས་འཁྲུག་བསལ་བྱེད་ཕྲིན་ལས་སོ་གཉིས་དང་བཅས་པའི། །
གེགས་སེལ་ཡི་གེ་རྣམ་བཞིའི་ཉམས་ལེན་གནད་ཐོག་ཏུ་ཁེལ་ཏེ། །
བགྲོད་དཀའ་འཁོར་བའི་འཕྲང་ལས་གྲོལ་བར་བྱིན་གྱིས་རང་རློབས་ཤིག །
བདག་མེད་རྡོ་རྗེ་བཙུན་མོ་མངོན་སུམ་དུ་བྱོན་ནས། །
བདག་ཉིད་ཆེན་པོ་རྣལ་འབྱོར་དབང་ཕྱུག་ལ་གདམས་ཏེ། །
བདག་ཅག་འདྲེན་པ་མཆོག་བར་རིང་བརྒྱུད་དུ་བྱོན་པས། །
བདག་གི་སྒོ་གསུམ་སྨིན་གྲོལ་བྱིན་གྱིས་རང་རློབས་ཤིག །
གྲུབ་པའི་གནས་མཆོག་དཔལ་ལྡན་ས་སྐྱ་ཡི་གནས་སུ། །
གྲུབ་ཆེན་རྣལ་འབྱོར་དབང་ཕྱུག་མངོན་སུམ་དུ་བྱོན་ནས། །
གྲུབ་པའི་ཉེ་བརྒྱུད་སྦས་དོན་གསལ་བ་རུ་གདམས་བཞིན། །
གྲུབ་མཐའི་ཉེ་ལམ་བསྙོག་པར་བྱིན་གྱིས་རང་རློབས་ཤིག །
རྡོ་རྗེ་འཆང་དབང་བླ་ཆེན་སྙིང་པོ་ཡི་ཞབས་ཀྱིས། །
རྡོ་རྗེའི་སྲས་པོ་རྗེ་བཙུན་གྲགས་པ་ཡི་མཚན་ལ། །
རྡོ་རྗེའི་བརྡ་དོན་ཤིན་ཏུ་ཉེ་བརྒྱུད་ཀྱིས་གདམས་བཞིན། །
རྡོ་རྗེའི་གསང་ལམ་རྙེད་པར་བྱིན་གྱིས་རང་རློབས་ཤིག །
དེ་ལྟར་རིང་བརྒྱུད་ཉེ་བརྒྱུད་ཤིན་ཏུ་ཉེ་བརྒྱུད་ཀྱི་གདམས་པ། །
གནད་དུ་ཆེ་བ་དྲུག་དང་ལམ་སྐོར་རྣམ་དགུ་ཡི་མན་ངག །
གསེར་ཆོས་བཅུ་གསུམ་ལྕགས་རི་མི་འདའ་བའི་ཆོས་བཞི། །



སྐྱེ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དགྱེས་བདེ་གསང་གསུམ་དུས་འཁོར་གཤེད་དམར་དང་འཇིགས་བྱེད། །
དམར་པོ་དམར་མོ་དམར་ཆུང་སྐོར་གསུམ་དང་ཆོས་སྐྱོང་། །
གུར་ཞལ་སྙན་བརྒྱུད་ཐུན་མོང་ཐུན་མིན་གྱི་གདམས་པ། །
ཚོགས་བཤད་ཀུན་དང་མི་འགལ་ཐུན་མོང་གི་ལམ་བཟང་། །
སློབ་བཤད་ཀུན་ལས་ཁྱད་འཕགས་ཐུན་མིན་གྱི་གདམས་པ། །
སྙན་བརྒྱུད་ཆིག་བརྒྱུད་ཞལ་ངོ་ནང་བརྒྱུད་ཀྱི་གདམས་ངག །
ཐེག་གསུམ་སྡོམ་པ་གསུམ་དང་རྒྱུད་སྡེ་བཞིའི་ཉམས་ལེན། །
ཡོངས་རྫོགས་བསྟན་པའི་ལམ་རིམ་མ་ཚང་བ་མེད་པའི། །
བསྟན་པ་ཡུན་རིང་གནས་པར་བྱིན་གྱིས་རང་རློབས་ཤིག །
གངས་ཅན་བོད་ཀྱི་ལྗོངས་འདིར་བཀའ་གཏེར་གསར་རྙིང་དང་མདོ་སྔགས། །
དམ་ཆོས་གདམས་ངག་རིན་ཆེན་ཀུན་གྱིས་ཐང་མ་རུ་བརྡལ་ཡང་། །
དབང་པོ་རབ་འབྲིང་ཐ་མའི་རྒྱུད་ཚོད་འཚམས་པ་ཡི་དཀྲི་ཚུལ། །
རྒྱལ་བསྟན་ཡོངས་སུ་རྫོགས་པའི་ཉམས་ལེན་ཕྱོགས་གཅིག་ཏུ་དྲིལ་བ། །
རྒྱལ་བ་དགྱེས་པའི་ལམ་བཟང་གསུང་ངག་ཡིད་བཞིན་ནོར་བུ་ལས་ལྷག་གོ །
འཛམ་གླིང་ཐ་གྲུ་ཀུན་ཏུ་ཁྱབ་པར་བྱིན་གྱིས་རང་རློབས་ཤིག །ཅེས་དང་།
<



དཔལ་ས་སྐྱའི་རིག་མཛོད།
ག
ཡི
ཨ་ཧོ། དྲིན་ཆེན་རྩ་བའི་བླ་མ་ཆོས་ཀྱི་བློ་གྲོས། །
ཡི་
དམ་ལྷག་པའི་ལྷ་མཆོག་དགེས་པ་རྡོ་རྗེ། །
གྲངས་མེད་མཁའ་འགྲོའི་གཙོ་མོ་བདག་མེད་མ་དཔལ། །
དམ་ཅན་རྒྱ་མཚོའི་སྡེ་དཔོན་གུར་ཞལ་ལྕམ་དྲལ། །
སྙིང་གི་པདྨོར་བཞུགས་གསོལ་རྩེ་གཅིག་འདེབས་སོ། །
ཉིན་སྣང་ཆོས་ཀུན་དབྱིངས་ཀྱི་ལྟད་མོར་མཐོང་ཞིང་། །
མཚན་དུས་འོད་གསལ་མཛེས་མས་འབྲལ་མེད་འཁྱུད་པས། །
སྣང་མུན་བར་ལག་འགྱེལ་བར་བྱིན་གྱིས་རློབས་ཤིག །
མཉམ་གཞག་སྲིད་ཞིའི་རྟོག་ཚོགས་དབྱིངས་སུ་འགག་ཅིང་། །
རྗེས་ཐོབ་ཡུལ་སྣང་ཡེ་ཤེས་རོལ་པར་ཤར་བས། །
མཉམ་རྗེས་ཡེ་ཤེས་འཁོར་ལོར་བྱིན་གྱིས་རློབས་ཤིག །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འདིར་སྣང་ཁྱེའུ་ཆུང་རིམ་གཉིས་དཔལ་ལ་སྤྱོད་ཅིང་། །
འཆི་ཚེ་འོད་གསལ་ཆོས་སྐུའི་ཨ་མ་མཇལ་བས། །
འོད་གསལ་མ་བུ་འཕྲད་པར་བྱིན་གྱིས་རློབས་ཤིག །
འཁོར་བ་གདོད་མའི་འོད་གསལ་སྐུ་གསུམ་ལྷུན་གྲུབ་ཏུ་ཤེས་ཤིང་། །
མྱང་འདས་གནས་འགྱུར་སྐུ་གསུམ་འབྲས་བུའི་འོད་གསལ་མངོན་གྱུར་ཏེ། །
གཞི་ལམ་འབྲས་བུ་སྐུ་གསུམ་འོད་གསལ་དབྱེར་མེད་དུ་ཤེས་པའི། །
འོད་གསལ་འཁོར་འདས་དབྱེར་མེད་རྟོགས་པར་བྱིན་གྱིས་རློབས་ཤིག །
2y
ཨ་ཧོ། གཏི་མུག་གཉིད་ཀྱི་མུན་ཁང་དུ། །
འོད་གསལ་ཆོས་སྐུའི་ཟླ་བ་ཤར། །
སྣང་མུན་བར་ལག་དབྱིངས་སུ་འགྱེལ། །



དཔལ་ས་སྐྱའི་རིག་མཛོད།
རྒྱུ
]
རྗེས་ཐོབ་གཟུང་འཛིན་ནགས་ཚལ་དུ། །
མཉམ་བཞག་ཡེ་ཤེས་མེ་ཆེན་འབར། །
མཉམ་རྗེས་ས་མཚམས་དབྱེར་མེད་འདྲེས། །
འཆི་བ་མྱ་ངམ་ཐང་ཆེན་ནས། །
འཆི་མེད་ཆོས་སྐུའི་ཨ་མ་མཇལ། །
སྐྱེ་ཤིའི་བར་ལག་དབྱིངས་སུ་འགྱེལ། །
འཁོར་བ་སྡུག་བསྔལ་གྲོང་ཁྱེར་འདི། །
མྱང་འདས་བདེ་ཆེན་ཞིང་དུ་ཤར། །
འཁོར་འདས་དབྱེར་མེད་རང་ངོ་འཕྲོད། །
ཨ་ཧོ། འོད་གསལ་སེམས་ཀྱི་རྡོ་རྗེ་འཇམ་པའི་དབྱངས། །
སྒྲིབ་གཉིས་མུན་པ་སེལ་བའི་ཉི་མ་སྟེ། །
ཡིད་ཀྱི་དཔལ་གྱུར་ལྷག་པའི་ལྷ་མཆོག་ཁྱེད། །
མི་ཤིགས་སྙིང་གི་ཐིག་ལེར་གར་མཛད་བཞིན། །
གཉིས་སྣང་མུན་པ་སེལ་བའི་གཉེན་མཛད་དེ། །
འོད་གསལ་ཡེ་ཤེས་སྣང་བས་ཁྱབ་པར་མཛོད། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། འོད་གསལ་ཡེ་ཤེས་སྐུ་ཅན་རྗེ་བླ་མ། །
འོད་གསལ་བདེ་ཆེན་ཡེ་ཤེས་དགེས་མཛད་མགོན། །
འོད་གསལ་དབྱིངས་ཀྱི་བཙུན་མོ་བདག་མེད་མ། །
འོད་གསལ་ཡེ་ཤེས་སྦྱིན་མཛད་ཏཱ་རེ་ཡུམ། །
འོད་གསལ་ལམ་གྱི་གྲོགས་མཆོག་ནག་པོ་ཆེ། །
འོད་གསལ་དབྱིངས་ཀྱི་གྲོགས་མོ་འདོད་ཁམས་མ། །
འོད་གསལ་ལམ་གྱི་གེགས་སེལ་གདོང་བཞི་པས། །
འོད་གསལ་ཡེ་ཤེས་འཆར་བའི་གཉེན་མཛོད་ཅིག །
ཉིན་མོའི་འོད་གསལ་ཆུ་བོའི་རྒྱུན་བཞིན་འབབ། །
མཚན་མོའི་འོད་གསལ་མར་མེ་གཏམས་པ་བཞིན། །
ཉིན་མཚན་འོད་གསལ་ཡེ་ཤེས་འཁོར་ལོ་འཁོར། །



དཔལ་ས་སྐྱའི་རིག་མཛོད།
བཞི)
a
s
1)
སྣང་མུན་བར་ལག་འགྱེལ་བར་བྱིན་གྱིས་རློབས། །
ཚེ་འདིར་འོད་གསལ་རིག་པའི་བརྟན་པ་ཐོབ། །
འཆི་བ་འོད་གསལ་མ་བུ་རང་ངོ་འཕྲོད། །
བར་དོར་འོད་གསལ་ལྷ་སྔགས་ཡེ་ཤེས་ཤར། །
སྐྱེ་ཤིའི་འཁྲུལ་སྣང་ཡལ་བར་བྱིན་གྱིས་རློབས། །
གཞི་ཡི་འོད་གསལ་སེམས་ཉིད་རང་ངོ་འཕྲོད། །
ལམ་གྱི་འོད་གསལ་རིག་པའི་བརྟན་པ་ཐོབ། །
འབྲས་བུའི་འོད་གསལ་ཆོས་སྐུ་མངོན་དུ་གྱུར། །
རྒྱུད་གསུམ་འོད་གསལ་འཁོར་ལོར་བྱིན་གྱིས་རློབས། །
ཨ་ཧོ། འོད་གསལ་རྡོ་རྗེ་ལུས་ཀྱི་གྲོང་ཁྱེར་གྱི་དབུས་སུ། །
འོད་གསལ་ཨ་ཝ་དྷུ་ཏིའི་ཁང་མཛེས་ཀྱི་ནང་ན། །
འོད་གསལ་སྙིང་དབུས་དྭངས་མ་ལྔ་འདུས་ཀྱི་ཐིག་ལེ། །
འོད་གསལ་རྡོ་རྗེ་རིག་སྟོང་དབྱེར་མེད་ཀྱི་བླ་མ། །
འོད་གསལ་རིག་རྩལ་དག་པའི་འཁོར་ཚོགས་ཀྱི་ཚོམ་བུ། །
འོད་གསལ་འདུ་འབྲལ་མེད་པར་བཞུགས་པ་དེ་མཁྱེན་ནོ། །
འོད་གསལ་གཞི་ཡི་གནས་ལུགས་ཇི་བཞིན་དུ་རྟོགས་ཤིང་། །
འོད་གསལ་ལམ་གྱི་བགྲོད་པ་ཉི་ཟླ་ལྟར་མྱུར་ལ། །
འོད་གསལ་འབྲས་བུའི་ཡེ་ཤེས་མངོན་སུམ་དུ་གྱུར་པ། །
འོད་གསལ་སེམས་ཀྱི་རྡོ་རྗེའི་བླ་མ་དེ་མཁྱེན་ནོ། །
འོད་གསལ་སྐྱེ་བ་སྤྲུལ་སྐུའི་རོལ་རྩེད་དུ་མངོན་ཞིང་། །
n，
e
g/



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
།
འོད་གསལ་འཆི་བ་ཆོས་སྐུའི་ཨ་མ་དང་མཇལ་ཏེ། །
འོད་གསལ་བར་དོ་ལོངས་སྐུའི་ཞིང་ཁམས་སུ་ཤར་བ། །
འོད་གསལ་སེམས་ཀྱི་རྡོ་རྗེའི་བླ་མ་དེ་མཁྱེན་ནོ། །
འོད་གསལ་ཉིན་མོའི་སྣང་བ་ཡེ་ཤེས་སུ་ཤར་ཞིང་། །
འོད་གསལ་གཉིད་ཀྱི་སྣང་བ་མར་མེ་ལྟར་འབར་ཏེ། །
འོད་གསལ་རྨི་ལམ་སྤྲུལ་བསྒྱུར་སྦྱོང་སྤེལ་གྱི་རོལ་གར། །
འོད་གསལ་སད་རྨི་གཉིད་ཀུན་ཡེ་ཤེས་ཀྱི་འཁོར་ལོ། །
འོད་གསལ་སེམས་ཀྱི་རྡོ་རྗེའི་བླ་མ་དེ་མཁྱེན་ནོ། །ཞེས་པའང་འོད་
གསལ་གྱི་ཀློང་ནས་ཐོན་པའི་གསང་ཚིག་གོ །
•༠
ན
ཨ་ཧོ། འཁོར་འདས་བདེ་སྟོང་ཁྱབ་གདལ་གྱི་ཞིང་ན། །



དཔལ་ས་སྐྱའི་རིག་མཛོད།
E
ལྷན་ཅིག་སྐྱེས་པ་ཆོས་སྐུ་ཡི་བླ་མ། །
ཁོར་ཡུག་བདེ་ཆེན་མོས་གུས་ཀྱིས་བསྐུལ་ན། །
མ་ལུས་ཕྱམ་མེ་དབང་བསྐུར་དང་བྱིན་རློབས། །
རྡོ་རྗེའི་ཡེ་ཤེས་སྙིང་དབུས་སུ་ཕོབ་ཅིག །
ཨ་ཧོ། བདེ་སྟོང་ལྷན་ཅིག་སྐྱེས་པའི་ཡེ་ཤེས་ཀྱི་དགའ་མ། །
ཅིར་སྣང་བདེ་ཆེན་འདྲེན་པའི་སྐྱོ་གྲོགས་ལ་བོས་པས། །
གཉིས་སྣང་ཉི་མ་ནུབ་པའི་མཚན་མོ་ཡི་དུས་སུ། །
འོད་གསལ་ཟླ་བའི་བཞིན་རས་ལྷག་ལྷག་ཏུ་ངོམ་བཞིན། །
གཉིད་མཐུག་འོད་གསལ་ཆོས་སྐུའི་མལ་ས་རུ་ཞུགས་ནས། །
བདེ་སྟོང་ལང་ཚོ་རྒྱས་པའི་འཇོ་སྒེག་དང་སྦྲགས་ཏེ། །
ཅིར་སྣང་སྐུ་དང་ཡེ་ཤེས་རྩེད་འཇོ་ལ་རོལ་ཞིང་། །
ཁོར་ཡུག་བདེ་སྟོང་ཁ་སྦྱོར་སྙོམས་འཇུག་གི་བདེ་བས། །
རྟག་པར་རྒྱུན་དུ་སྐྱོང་བའི་རྣལ་འབྱོར་འདི་ཨ་ཧོ། །
ཞེས་པའང་འོད་གསལ་གྱི་དབྱིངས་ལས་སོ། །འདི་དག་གི་སྐབས་སུ་འོད་གསལ་གྱི་སྣང་
བ་ཁོར་ཡུག་ཏུ་འཆར་བ་སྙམ་བྱེད་པ་དང་རྨི་ལམ་སྤྲུལ་སྒྱུར་ཡང་མང་པོ་ཐུབ་ཅིང་། ཁྱད་པར་
བརྩེ་ཆེན་ཀུན་དགའ་སྙིང་པོའི་དུས་མཆོད་ཀྱི་ནུབ་མོར་མཚན་ཐོག་ཐག་འོད་གསལ་འབའ་ཞིག་ཏུ་
འཆར་བ་དང་
། རླུང་དང་གཏུམ་མོའི་རྣལ་འབྱོར་ལ་བརྩོན་པས་ལུས་ལ་བདེ་དྲོད་དང་སེམས་ལ་བདེ་
སྟོང་གི་ཡེ་ཤེས་འབར་ཞིང་འོད་གསལ་གྱི་རྟགས་ཅི་རིགས་པའང་བྱུང་ངོ་། །སྐབས་དེར་འཁོར་འདས་
ཐམས་ཅད་བླ་མའི་ཡེ་ཤེས་སུ་ཤར་བའི་མོས་གུས་ཕྱག་རྒྱ་ཆེན་པོའི་མགུར་གླུ་འདི་བླངས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
Ea
ཨ་ཧོ། མཚན་ཉིད་གསལ་བ་བླ་མ་སྤྲུལ་པའི་སྐུ། །
རང་བཞིན་སྟོང་པ་བླ་མ་ཆོས་ཀྱི་སྐུ། །
ངོ་བོ་ཟུང་འཇུག་བླ་མ་ལོངས་སྤྱོད་རྫོགས། །
རང་སེམས་བླ་མ་སྐུ་གསུམ་ཞབས་ལ་འདུད། །
མ་དག་འཁོར་བའི་འཁྲུལ་སྣང་སྣ་ཚོགས་འདི། །
མོས་གུས་བླ་མའི་ལམ་དུ་ཤར་བའི་ཚེ། །
འབྲས་བུ་སངས་རྒྱས་གཞན་ནས་བཙལ་དུ་མེད། །
ལམ་ཟབ་བླ་མའི་མོས་གུས་གནད་སྨིན་ན། །
སྣང་བ་ཕྱི་ཡི་བླ་མ་ཕྱི་ནས་ཤར། །
རིག་པ་ནང་གི་བླ་མ་ནང་ནས་ཤར། །
དབྱིངས་རིག་དབྱེར་མེད་བླ་མ་དབྱིངས་ནས་ཤར། །



དཔལ་ས་སྐྱའི་རིག་མཛོད།
བས:|:ལ་
རང་བཞིན་ཆོས་སྐུའི་བླ་མ་སྟོང་པར་ཤར། །
བདེ་ཆེན་ལོངས་སྐུའི་བླ་མ་བདེ་བར་ཤར། །
སྣ་ཚོགས་སྤྲུལ་སྐུའི་བླ་མ་ཅིར་ཡང་ཤར། །
རང་སྣང་ཕྱི་ནང་མེད་པ་བླ་མར་ཤར། །
འཁོར་འདས་བླ་མའི་ཡེ་ཤེས་ཤར་ཙ་ན། །
གཉིས་སྣང་གཟུང་འཛིན་སྤྲོས་པ་རང་སར་ཞི། །
འཁོར་འདས་གཉིས་སུ་སྣང་བ་ནུབ་པའི་ཕྱིར། །
ལྟ་བ་འཁོར་འདས་དབྱེར་མེད་དེ་ལས་མེད། །
ཁོར་ཡུག་འོད་གསལ་ཆུ་བོའི་རྒྱུན་བཞིན་དུ། །
བླ་མའི་ཡེ་ཤེས་གཅིག་གིས་དུས་འདའ་བར། །
མཚན་འཛིན་རྟོག་པ་འཇུག་པའི་སྐབས་མེད་པས། །
སྒོམ་པའི་མན་ངག་དེ་ལས་ཟབ་པ་མེད། །
དུག་ལྔ་ཆོས་བརྒྱད་འཁྲུལ་པའི་བུད་ཤིང་དང་། །
རྐྱེན་སྣང་རླུང་དམར་དྲག་ཏུ་འཚུབ་པ་འདི། །
བླ་མའི་ཡེ་ཤེས་གཅིག་གིས་ལམ་ཁྱེར་བ། །
ཅིར་སྣང་བདེ་ཆེན་ཡེ་ཤེས་འབར་བའི་གྲོགས། །
གང་ཤར་བླ་མ་སྐུ་གསུམ་ཞིང་དུ་ཤར། །
སྤྱོད་པའི་སྤྱད་ཐབས་དེ་ལས་ཟབ་པ་མེད། །
མཆོག་དམན་རེ་དོགས་རྟོག་པས་མ་བསླད་པ། །
སྐུ་དང་ཡེ་ཤེས་གདོད་ནས་ལྷུན་གྲུབ་པའི། །



ཏུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རང་སེམས་བླ་མའི་ཡེ་ཤེས་མཐོང་ཙ་ན། །
འབྲས་བུ་སངས་རྒྱས་ལོགས་ནས་བཙལ་དུ་མེད། །
འཁོར་བ་བླ་མའི་ཡེ་ཤེས་ཤར་ཙ་ན། །
མྱ་ངན་འདས་པ་གཞན་ནས་བཙལ་དུ་མེད། །
མྱང་འདས་སྲིད་པའི་ངོ་བོར་ཤེས་ཙ་ན། །
འཁོར་བའི་འཁྲུལ་སྣང་ལོགས་སུ་དོར་བྱ་མེད། །
འཁྲུལ་རྟོག་བླ་མའི་ཡེ་ཤེས་ཤར་ཙ་ན། །
རྟོག་མེད་ཡེ་ཤེས་གཞན་ནས་བཙལ་དུ་མེད། །
ཡེ་ཤེས་རྟོག་པའི་ངོ་བོར་ཤེས་ཙ་ན། །
ཀུན་རྟོག་འཁྲུལ་པ་ལོགས་སུ་དོར་བྱ་མེད། །
ཕུང་ཁམས་བླ་མ་རིགས་ལྔར་ཤར་ཙ་ན། །
ཀུན་བཏགས་བསྐྱེད་རིམ་གཞན་ནས་བཙལ་དུ་མེད། །
ལྷ་ཉིད་ཕུང་ཁམས་ངོ་བོར་ཤེས་ཙ་ན། །
གདོས་བཅས་ཕུང་པོ་ལོགས་སུ་དོར་བྱ་མེད། །
རྟེན་བཞི་བླ་མ་སྐུ་བཞིར་ཤེས་ཙ་ན། །
ཡོངས་གྲུབ་རྫོགས་རིམ་གཞན་ནས་བཙལ་དུ་མེད། །
སྐུ་བཞི་རྩ་ཡིག་ཐིག་རླུང་ཤེས་ཙ་ན། །
སྙིགས་མའི་རྩ་ཁམས་ལོགས་སུ་དོར་བྱ་མེད། །
དུག་ལྔ་བླ་མའི་ཡེ་ཤེས་ཤར་ཙ་ན། །
ཡེ་ཤེས་རྣམ་ལྔ་གཞན་ནས་བཙལ་དུ་མེད། །



དཔལ་ས་སྐྱའི་རིག་མཛོད།
རྒྱུ
a
gr
ཡེ་ཤེས་དུག་ལྔའི་ངོ་བོར་ཤེས་ཙ་ན། །
ཉོན་མོངས་ཆོས་བརྒྱད་ལོགས་སུ་དོར་བྱ་མེད། །
ཅིར་སྣང་སྐུ་དང་ཡེ་ཤེས་ཤར་ཙ་ན། །
དག་པའི་སྣང་བ་གཞན་ནས་བཙལ་དུ་མེད། །
སྐུ་དང་ཡེ་ཤེས་རང་སྣང་ཤེས་ཙ་ན། །
མ་དག་སྣང་བ་ལོགས་སུ་དོར་བྱ་མེད། །
ལས་དང་ཉོན་མོངས་སྡིག་སྒྲིབ་སྡུག་བསྔལ་དང་། །
སྐྱེ་ཤི་བར་དོའི་འཁྲུལ་སྣང་སྣ་ཚོགས་པའི། །
ཀུན་རྟོག་རླུང་དམར་དྲག་ཏུ་འཚུབ་པ་འདི། །
བླ་མའི་ཡེ་ཤེས་གཅིག་གིས་ལམ་ཁྱེར་བ། །
ནད་བརྒྱ་སྨན་གཅིག་དཀར་པོ་ཆིག་ཐུབ་ཡིན། །
ཐོས་བསམ་སྒོམ་པའི་གནད་དོན་ཇི་སྙེད་དང༌། །
ལྟ་སྒོམ་སྤྱོད་པའི་མན་ངག་ཐམས་ཅད་དང་། །
གཞི་ལམ་འབྲས་བུའི་སྣང་བ་སྣ་ཚོགས་དང་། །
སྡེ་སྣོད་རྒྱུད་སྡེའི་ཉམས་ལེན་ཇི་སྙེད་པ། །
བླ་མའི་ཡེ་ཤེས་གཅིག་ཏུ་ངོ་འཕྲོད་པ། །
བརྒྱད་ཁྲི་བཞི་སྟོང་ཆོས་ཀྱི་མདོ་འགག་ཡིན། །
ཚིག་བརྒྱ་གནད་འགག་གཅིག་ཏུ་སྟོན་པ་ཡིན། །
དོན་བརྒྱ་ཉམས་མྱོང་གཅིག་ཏུ་འཆར་བ་ཡིན། །
ཐབས་བརྒྱ་མན་ངག་གཅིག་ཏུ་དྲིལ་བ་ཡིན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཆུ་བརྒྱ་ཟམ་འོག་གཅིག་ཏུ་འདུས་པ་ཡིན། །
དེས་ན་སྐལ་ལྡན་ཚེ་འདིར་གྲོལ་འདོད་རྣམས། །
ལམ་ཟབ་བླ་མའི་རྣལ་འབྱོར་སྙིང་ལ་ཤར། །
ཅིར་སྣང་བླ་མའི་ཡེ་ཤེས་རང་ངོ་འཕྲོད། །
མོས་གུས་ཕྱག་རྒྱ་ཆེན་པོའི་མཁའ་དབྱིངས་སུ། །
འཁོར་འདས་རྟོག་པའི་རྫུན་རིས་རང་སར་གྲོལ། །
བླ་མའི་གོ་འཕང་ཐོབ་པར་བྱིན་གྱིས་རློབས། །ཞེས་དང་།
EPiEI
ཡང་སྣང་སྲིད་འཁོར་འདས་དབྱེར་མེད་དུ་ཤར་བའི་རྡོ་རྗེའི་ཐོལ་གླུ་འདིའང་བླངས་སོ། །
ཨ་ཧོ། སྣ་ཚོགས་སྣང་བ་མ་འགག་སྤྲུལ་སྐུ་ཡི་བླ་མ། །
ཚོགས་དྲུག་འཛིན་རྟོག་བྲལ་བའི་ཞིང་ཁམས་སུ་མཇལ་བས། །
བུམ་དབང་བསྐྱེད་རིམ་མ་བསྒོམ་ལྷུན་གྲུབ་ཏུ་གྱུར་ཏེ། །



དཔལ་ས་སྐྱའི་རིག་མཛོད།
E
ངོ་བོ་ཉིད་གསུམ་ལྟ་བ་ཤུགས་འབྱུང་གིས་རྫོགས་པའི། །
གྲུབ་མཐའ་འཁོར་འདས་དབྱེར་མེད་གསེང་ལམ་ལ་བརྟེན་ནས། །
འབྲས་བུ་སྤྲུལ་སྐུ་ཐོབ་པའི་རྟེན་འབྲེལ་ཞིག་འགྲིག་བྱུང་། །
སེམས་ཉིད་གསལ་སྟོང་ཟུང་འཇུག་ལོངས་སྐུ་ཡི་བླ་མ། །
མ་བཅོས་རང་བྱུང་རིག་པའི་ཞིང་ཁམས་སུ་མཇལ་བས། །
གསང་དབང་གཏུམ་མོ་མ་བསྒོམ་ལྷུན་གྲུབ་ཏུ་གྱུར་ནས། །
རང་བྱུང་བཞི་ཡི་ལྟ་བ་ཤུགས་འབྱུང་གིས་རྫོགས་ཏེ། །
གྲུབ་མཐའ་མ་འདྲེས་ཡོངས་རྫོགས་གསེང་ལམ་ལ་བརྟེན་ནས། །
འབྲས་བུ་ལོངས་སྐུ་ཐོབ་པའི་རྟེན་འབྲེལ་ལ་ཡག་བྱུང༌། །
བདེ་སྟོང་ལྷན་ཅིག་སྐྱེས་པ་ཆོས་སྐུ་ཡི་བླ་མ། །
ཐིག་ལེ་བདེ་སྟོང་དགའ་བཞིའི་ཞིང་ཁམས་སུ་མཇལ་བས། །
ཤེར་དབང་ཕོ་ཉ་མ་བསྒོམ་ལྷུན་གྲུབ་ཏུ་གྱུར་ནས། །
ཡས་བབ་དགའ་བཞིའི་ལྟ་བ་ཤུགས་འབྱུང་གིས་རྫོགས་ཏེ། །
གྲུབ་མཐའ་བདེ་སྟོང་ཆུང་བའི་གསེང་ལམ་ལ་བརྟེན་ནས། །
འབྲས་བུ་ཆོས་སྐུ་ཐོབ་པའི་རྟེན་འབྲེལ་ལ་ཡག་བྱུང་། །
བདེ་སྟོང་རྣམ་ཀུན་མཆོག་ལྡན་ཉིད་སྐུ་ཡི་བླ་མ། །
སྐྱོན་མེད་གཉུག་མ་ཡེ་ཤེས་ཞིང་ཁམས་སུ་མཇལ་བས། །
བཞི་པ་རྦ་རླབས་མ་བསྒོམ་ལྷུན་གྲུབ་ཏུ་གྱུར་ཏེ། །
མས་བརྟན་དགའ་བཞིའི་ལྟ་བ་ཤུགས་འབྱུང་གིས་རྫོགས་པའི། །
གྲུབ་མཐའ་བདེ་སྟོང་ཆེན་པོའི་གསེང་ལམ་ལ་བརྟེན་ནས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
k:1p
འབྲས་བུ་ཉིད་སྐུ་ཐོབ་པའི་རྟེན་འབྲེལ་ལ་ཡག་བྱུང་། །
ཨ་ཧོ། ཆོས་ཅན་འཁོར་བ་ཞེས་བྱ་བཙལ་བས་ནི་མ་རྙེད། །
ཆོས་ཉིད་མྱ་ངན་འདས་པ་ལོགས་སུ་རང་མ་གྲུབ། །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
རིགས་དྲུག་སེམས་ཅན་ལས་ཉོན་མ་དག་པའི་སྣང་བ། །
བདེ་གཤེགས་གསང་གསུམ་དག་པ་ཡེ་ཤེས་ཀྱི་སྣང་བ། །
རྣལ་འབྱོར་ཏིང་འཛིན་ཉམས་ཀྱིས་དབྱེར་མེད་དུ་བསྲེས་ནས། །
སྣང་གསུམ་རང་སྣང་ཤེས་པའི་ཏིང་འཛིན་གྱི་འཁོར་ལོ། །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
རྒྱུ་རྒྱུད་དཀྱིལ་འཁོར་རྣམ་བཞི་ལྷུན་གྲུབ་ཀྱི་སྐུ་བཞི། །
ཐབས་རྒྱུད་སྐུ་བཞི་ལམ་ཁྱེར་ཏིང་འཛིན་གྱིས་སྦྱངས་པས། །
འབྲས་རྒྱུད་གནས་འགྱུར་སྐུ་བཞིའི་ངོ་བོ་རུ་ཤར་བ། །
རྒྱུད་གསུམ་དབྱེར་མེད་རྟོགས་པ་ཡེ་ཤེས་ཀྱི་འཁོར་ལོ། །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
ཀུན་གྱིས་མོས་པ་ཆོས་དབྱིངས་རྒྱ་མཚོ་རུ་ཞུགས་ཀྱང་། །
རང་བྱུང་རིག་པའི་ནོར་བུ་རྙེད་པ་རང་དཀའ་འདུག །
སྙན་བརྒྱུད་ཚད་མའི་གདམས་ངག་གནད་ཐོག་ཏུ་ཁེལ་ན། །
R



དཔལ་ས་སྐྱའི་རིག་མཛོད།
འཁོར་འདས་དབྱེར་མེད་མཚོན་བྱ་འཕགས་ལམ་གྱི་ཡེ་ཤེས། །
མཚོན་བྱེད་དཔེ་ཡི་ཡེ་ཤེས་ད་ལྟ་ནས་འཆར་བས། །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
རྒྱུད་སྡེ་ཀུན་གྱི་ཟབ་དོན་རྟེན་འབྲེལ་གྱི་གནད་འགག །
གསུང་ངག་ལམ་འབྲས་མ་གཏོགས་གཞན་གྱིས་ནི་མི་རྟོགས། །
སྐལ་ལྡན་ཚེ་གཅིག་གྲོལ་བ་རྙེད་འདོད་ཅིག་ཡིན་ན། །
ལམ་འབྲས་སྒོམ་ཆེན་མཛོད་དང་གསང་ཆེན་གྱི་ཟབ་གནད། །
འཁོར་འདས་ལམ་གསུམ་རྟེན་འབྲེལ་རྣམ་གསུམ་དུ་བསྲེས་པས། །
གེགས་དང་གོལ་ས་ལམ་
ལམ་གྱི་རྟེན་འབྲེལ་དུ་ཤེས་ཏེ། །
ཉོན་མོངས་རྣམ་རྟོག་རང་བྱུང་ཡེ་ཤེས་སུ་ཤར་ཞིང་། །
སྐྱོན་དང་བར་ཆད་ཡོན་ཏན་དངོས་གྲུབ་ཏུ་བླངས་ཏེ། །
སྣང་བ་ཐམས་ཅད་དགེ་བའི་བཤེས་གཉེན་དུ་འཆར་ནས། །
ས་ལམ་ཡོན་ཏན་ཐམས་ཅད་ཤུགས་འབྱུང་གིས་བགྲོད་དེ། །
རེ་དོགས་རྩོལ་སྒྲུབ་བྲལ་བའི་གཉུག་མ་ཡི་རྣལ་འབྱོར། །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
བོགས་འབྱིན་སྲུང་བའི་མན་ངག་གནད་ཐོག་ཏུ་འཁེལ་ན། །
ཅིར་སྣང་དངོས་ཀུན་ལམ་གྱི་བོགས་འདོན་དུ་འགྱུར་ཞིང་། །
སྣ་ཚོགས་ཡུལ་སྣང་ཏིང་འཛིན་བདུད་རྩི་རུ་འཆར་ཏེ། །
Em



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ན
།
བདུད་དང་བར་ཆད་རྣམ་གསུམ་རིགས་དབྱེ་བའི་གནད་ཀྱིས། །
ཆེད་དུ་བོས་པའི་མགྲོན་བཞིན་ས་ལམ་གྱི་ཡོན་ཏན། །
འཇིག་རྟེན་ཆོས་བརྒྱད་ཡེ་ཤེས་ཆེན་པོ་ཡི་རྣམ་རོལ། །
ལམ་གྱི་གྲོགས་སུ་ཤར་བ་རྣལ་འབྱོར་གྱི་དབང་ཕྱུག །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
ཀུན་བྱང་རྒྱུ་འབྲས་ཕྱི་ནང་རྟེན་འབྲེལ་གྱི་འཆར་ཚུལ། །
སྣང་བ་སེམས་སྒྲུབ་ཐུན་མོང་མ་ཡིན་པའི་གནད་ཀྱིས།
སྣང་སེམས་དབྱེར་མེད་རྟོགས་པ་ས་བརྒྱད་པའི་ཡེ་ཤེས། །
ཚོགས་སྦྱོར་ལོ་ཀའི་ལམ་གྱིས་ཇི་བཞིན་དུ་མཚོན་པས། །
བདག་གཞན་བདེ་སྡུག་སྣང་
ང་སེམས་འཁོར་འདས་ཀྱི་རྟོག་པ། །
གཟུང་འཛིན་གཉིས་སྣང་ནུབ་པ་འོད་གསལ་གྱི་འཁོར་ལོ། །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
རྒྱུ་འབྲས་རྒྱས་འདེབས་འཁོར་འདས་བསྲེ་བ་ཡི་ཟབ་གནད། །
སྙན་བརྒྱུད་ཚད་མའི་མན་ངག་གནད་ཐོག་ཏུ་ཁེལ་ན། །
འབྲས་བུ་སངས་རྒྱས་ཡེ་ཤེས་ད་ལྟ་ནས་རྫོགས་པས། །
དུས་གསུམ་དུས་མེད་རྟོགས་པ་གསང་ཆེན་གྱི་མྱུར་ལམ། །
གྲངས་མེད་གསུམ་གྱི་ཚོགས་བསགས་སྐད་ཅིག་ལ་འདུམས་ཏེ། །
སྣང་སྲིད་རྒྱལ་བའི་ཡེ་ཤེས་གཅིག་ཉིད་དུ་འཆར་བ། །
1:|:



དཔལ་ས་སྐྱའི་རིག་མཛོད།
S9
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
འཁོར་འདས་ཕྱི་ན་མ་ལུས་རང་སྣང་དུ་ཐག་ཆོད། །
རང་སེམས་གསལ་སྟོང་བརྗོད་བྲལ་ཆོས་སྐུ་རུ་ངོ་འཕྲོད། །
སྣང་སེམས་ཟུང་འཇུག་སྐུ་གསུམ་དབྱེར་མེད་ཀྱི་དགོངས་པ། །
ལྟ་བ་འཁོར་འདས་དབྱེར་མེད་ཇི་བཞིན་དུ་རྟོགས་ནས། །
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
རྒྱུ་རྒྱུད་དེ་ཉིད་དག་པ་ཆོས་སྐུ་ཡི་མཁའ་ལ། །
ཐབས་རྒྱུད་སྣང་སྟོང་འགག་མེད་རིམ་གཉིས་ཀྱི་འཇའ་ཚོན། །
འབྲས་རྒྱུད་ལྷ་དང་རང་རིག་དག་པ་རུ་འཆར་བས། །
ཐབས་ཤེས་ཟུང་དུ་འཇུག་པ་སྒོམ་པ་ཡི་རྒྱལ་པོ། །
འཁོར་འདས་དབྱེར་མེད་ངང་དུ་བདེ་མོ་རང་སྐྱོང་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
འཁོར་འདས་ཆོས་ཀུན་དབྱིངས་ཀྱི་ལྟད་མོ་རུ་མཐོང་བས། །
གཟུང་འཛིན་འཁྲུལ་པའི་སེམས་སྣང་བཙལ་ན་ཡང་མ་རྙེད། །
འཁོར་བ་ཁམས་གསུམ་མྱང་འདས་སྐུ་གསུམ་དུ་ཤར་བས། །
མ་དག་འཁོར་བའི་གནས་རིགས་བཙལ་ན་ཡང་མ་རྙེད། །
རྐྱེན་དང་བར་ཆད་ཡོན་ཏན་དངོས་གྲུབ་ཏུ་ཤར་བས། །
གེགས་དང་གོལ་ཤོར་ནོར་ས་བཙལ་ན་ཡང་མ་རྙེད། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ན་ཚ་སྡུག་བསྔལ་ལམ་གྱི་བོགས་འདོན་དུ་ཤར་བས། །
རྐྱེན་ངན་བར་དུ་གཅོད་པ་བཙལ་ན་ཡང་མ་རྙེད། །
ཁམས་གསུམ་སེམས་ཅན་ཐམས་ཅད་ཕ་མ་རུ་གོ་བས། །
དགྲ་གཉེན་ཆགས་སྡང་འཁྲུལ་རྟོག་བཙལ་ན་ཡང་མ་རྙེད། །
རིགས་དྲུག་འགྲོ་བ་ཐམས་ཅད་ཡི་དམ་དུ་ཤར་བས། །
བདུད་དང་ལོག་འདྲེན་འབྱུང་པོ་བཙལ་ན་ཡང་མ་རྙེད། །
ཕྱི་སྣོད་འཇིག་རྟེན་ཐམས་ཅད་གཞལ་ཡས་སུ་ཤར་བས། །
མ་དག་ས་རྡོའི་སྣང་བ་བཙལ་ན་ཡང་མ་རྙེད། །
ནང་བཅུད་སེམས་ཅན་ཐམས་ཅད་ཡི་དམ་དུ་ཤར་བས། །
ཉོན་མོངས་འཁོར་བའི་སེམས་ཅན་བཙལ་ན་ཡང་མ་རྙེད། །
ཆོས་ཀུན་སེམས་སུ་གྲོལ་བའི་དཔའ་གདེང་ལ་བརྟེན་ནས། །
རེ་དོགས་ཟིལ་གནོན་སྣང་སེམས་དབང་བསྒྱུར་གྱི་སྤྱོད་པ། །
འཁོར་འདས་དབྱེར་མེད་ངང་ནས་བདེ་མོ་རང་སྤྱོད་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
ལྕགས་བསྲེགས་ས་གཞིར་གཤིན་རྗེའི་ཕོ་ཉ་ཡིས་གཙེས་སོགས། །
ཚ་གྲང་བཟོད་གླགས་བྲལ་བ་དམྱལ་བ་ཡི་སྡུག་བསྔལ། །
རབ་དགའ་བདེ་ཆེན་བསྐྱེད་པའི་ཡེ་ཤེས་སུ་འཆར་བས། །
ཐིག་ལེ་བདེ་སྟོང་དཀྱིལ་འཁོར་འཁོར་ལོ་ཡི་རྣལ་འབྱོར། །
སྡུག་བསྔལ་བདེ་ཆེན་ཉོན་མོངས་ཡེ་ཤེས་སུ་འཆར་ཞིང་། །
འཁྲུལ་སྣང་ཆོས་སྐུར་གྲོལ་བའི་རྣལ་འབྱོར་གྱི་དབང་ཕྱུག །



དཔལ་ས་སྐྱའི་རིག་མཛོད།
འཁོར་འདས་དབྱེར་མེད་ངང་དུ་བདེ་མོ་རང་འདུག་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
སྐྱེ་ཤི་བར་དོའི་འཁྲུལ་སྣང་སྣ་ཚོགས་ཀྱིས་མནར་བའི། །
རིགས་དྲུག་འཁོར་བའི་འཁྲུལ་སྣང་མུ་མཐའ་དང་བྲལ་བ། །
ཀུན་རྟོག་ཆུ་རླུང་ཟད་མཐའ་མེད་པ་ཡི་རང་བཞིན། །
བརྒྱད་ཁྲི་བཞི་སྟོང་ལས་ཉོན་སྡིག་སྒྲིབ་ཀྱི་འདམ་རྫབ། །
ཟིན་མེད་འཁོར་བའི་བྱ་བཞག་ཆུ་གཉེར་དང་མཚུངས་པའི། །
འདུ་བྱེད་ལས་ཀྱི་འཁོར་ལོ་ཟད་མཐའ་དང་བྲལ་བ། །
བརྗོད་བྲལ་རྒྱལ་བའི་ཡེ་ཤེས་གཅིག་ཉིད་དུ་ཤར་བས། །
དུ་མ་རོ་གཅིག་རྟོགས་པ་རྣལ་འབྱོར་གྱི་དབང་ཕྱུག །
འཁོར་འདས་དབྱེར་མེད་ངང་དུ་བདེ་མོར་བསྡད་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
འཁོར་བ་རིགས་དྲུག་གནས་སྦྱོང་ཞེ་གཉིས་ཀྱི་ཉམས་སྣང་། །
ཕྱི་ནང་གྲུབ་མཐའི་ལམ་སྣང་གནས་སྐབས་ཀྱི་འཆར་སྒོ། །
འབྲས་བུ་སྐུ་དང་ཡེ་ཤེས་མཐར་ཐུག་གི་སྣང་བ། །
ད་ལྟའི་རིག་པ་སྐད་ཅིག་གཅིག་སྟེང་དུ་འཆར་བས། །
གཞི་ལམ་འབྲས་གསུམ་དབྱེར་མེད་དོན་དམ་གྱི་སངས་རྒྱས། །
སྐུ་གསུམ་འདུ་འབྲལ་མེད་པའི་རྣལ་འབྱོར་གྱི་དབང་ཕྱུག །
འཁོར་འདས་དབྱེར་མེད་ངང་དུ་བདེ་མོར་བསྡད་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མི་གཙང་ངན་སྐྱུག་ངར་སྣབས་བཤང་གཅི་དང་རྣག་ཁྲག །
རོ་མཆོག་བརྒྱ་ལྡན་ལྷ་ཡུལ་འཆི་མེད་ཀྱི་བདུད་རྩི། །
གཉིས་མེད་བདེ་ཆེན་ཡེ་ཤེས་གཅིག་ཉིད་དུ་ཤར་བས། །
ཅི་ཟ་ཅི་འཐུང་ཟག་མེད་ཡེ་ཤེས་ཀྱི་བདུད་རྩི། །
གཙང་རྨེ་གཉིས་འཛིན་བྲལ་བའི་རོ་སྙོམས་ཀྱི་ཚོགས་འཁོར། །
འཁོར་འདས་དབྱེར་མེད་ངང་དུ་བདེ་མོ་རང་རོལ་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
གང་ཞིག་རྟེན་འབྲེལ་གསུམ་དང་ལམ་གསུམ་དང་དྲོད་གསུམ། །
ཉམས་གསུམ་ཏིང་འཛིན་གསུམ་དུ་འཁོར་འདས་ཀུན་བསྲེ་བས། །
སྣ་ཚོགས་ཡུལ་གྱི་སྣང་བ་ཏིང་འཛིན་གྱི་བོགས་འདོན། །
ཉོན་མོངས་ཆོས་བརྒྱད་རྣམ་རྟོག་རང་བྱུང་གི་ཡེ་ཤེས། །
བཟང་ངན་རྐྱེན་གྱི་སྐུལ་མ་ཡེ་ཤེས་ཀྱི་རྩལ་འདོན། །
སྣང་གྲག་རིག་གསུམ་ལྷ་སྔགས་ཆོས་སྐུ་ཡི་རོལ་པ། །
ལུས་ངག་ཡིད་གསུམ་རྒྱལ་བའི་གསང་གསུམ་གྱི་རྣམ་རོལ། །
རྩ་ཐིག་རླུང་གསུམ་སངས་རྒྱས་སྐུ་གསུམ་གྱི་ཞིང་ཁམས། །
འཁོར་འདས་ལམ་གསུམ་རྡོ་རྗེའི་ཡེ་ཤེས་ཀྱི་རང་གཟུགས། །
གང་ཤར་གང་སྣང་སྐྱེ་མེད་ཆོས་སྐུ་ཡི་ཡོ་ལང་། །
ཅིར་སྣང་སྣོད་བཅུད་འཁོར་འདས་དབྱེར་མེད་ཀྱི་རང་བཞིན། །
སྡུག་བཙིར་སེམས་འཛིན་མི་དགོས་ཅིར་སྣང་ཀུན་ཏིང་འཛིན། །
ཨུ་ཚུགས་རྣམ་རྟོག་མ་བཀག་ཀུན་རྟོག་ཉིད་ཡེ་ཤེས། །
a



དཔལ་ས་སྐྱའི་རིག་མཛོད།
འ
ན་
e/
ཞེ་འདོད་བསྒྲུབ་བྱ་མ་དམིགས་དགག་སྒྲུབ་ཀྱི་མཚང་གཞིག །
སྤང་གཉེན་ཐ་དད་མ་དམིགས་ཀུན་ཉོན་ཉིད་ཡེ་ཤེས། །
འཁོར་འདས་དབྱེར་མེད་རྟོགས་པ་ལྟ་བ་ཡི་རྒྱལ་པོ། །
ཅིར་སྣང་ཆོས་སྐུར་ཤར་བ་སྒོམ་པ་ཡི་སྙིང་པོ། །
བདེ་སྡུག་རོ་སྙོམས་འཆར་བ་སྤྱོད་པ་ཡི་གནད་འགག །
གཙང་རྨེ་གཉིས་འཛིན་བྲལ་བ་རོ་སྙོམས་ཀྱི་ཚོགས་འཁོར། །
སྤང་གཉེན་དབྱེར་མེད་རྟོགས་པ་སྒྲིབ་སྦྱོང་གི་མཐར་ཐུག །
སྣང་སེམས་རང་དབང་བསྒྱུར་བ་དྲོད་རྟགས་ཀྱི་སྙིང་པོ། །
བདག་གཞན་དབྱེར་མེད་ཤེས་པ་ཐེག་ཆེན་གྱི་རྩ་བ། །
མཉམ་རྗེས་དབྱེར་མེད་སྐྱོང་བ་ཉམས་ལེན་གྱི་སྙིང་པོ། །
ཉིན་མཚན་འོད་གསལ་འདྲེས་པ་ཆོས་སྐུ་ཡི་རྣལ་འབྱོར། །
འཁོར་འདས་རོ་སྙོམས་འཆར་བ་ཉམས་ལེན་གྱི་མདོ་ཆིངས། །
མདོར་ན་བདག་གཞན་འཁོར་འདས་སྤང་གཉེན་དང་བདེ་སྡུག །
གཙང་རྨེ་བཟང་ངན་དགྲ་གཉེན་འབྱོར་རྒུད་དང་ཆགས་སྡང་། །
སྣང་སེམས་གཟུང་འཛིན་གཉིས་སྣང་རེ་དོགས་དང་དགག་སྒྲུབ། །
ཐམས་ཅད་རོ་སྙོམས་འཁོར་འདས་དབྱེར་མེད་དུ་ཤར་བས། །
སྲིད་ཞི་མཉམ་ཉིད་རྟོགས་པའི་ཡེ་ཤེས་ཀྱི་རྩལ་ཆེན། །
རྫུ་འཕྲུལ་མངོན་ཤེས་སྐྱེ་འཆི་རང་དབང་དུ་བསྒྱུར་སོགས། །
འཁོར་འདས་དབྱེར་མེད་ངང་ནས་ཅི་དགའ་རུ་ངོམ་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །ཞེས་དང་།
གZE



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཡང་སྨྲས་པ།
ཨ་ཧོ། སྣ་ཚོགས་སྣང་བ་མ་འགག་ཡུལ་དྲུག་གི་འཇའ་ཚོན། །
ཚོགས་དྲུག་འཛིན་རྟོག་བྲལ་བའི་ནམ་མཁའ་རུ་ཤར་བས། །
སྣང་ལ་དེར་འཛིན་མེད་པ་བུམ་དབང་གི་ལྟ་བ། །
ཟུང་འཇུག་སྒྱུ་མ་སྤྲུལ་སྐུའི་དཀྱིལ་འཁོར་དུ་ཤར་བས། །
འཁོར་འདས་དབྱེར་མེད་ངང་དེར་བདེ་མོར་བསྡད་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
གཏུམ་མོའི་བདེ་དྲོད་རང་བྱུང་ཡེ་ཤེས་ཀྱི་མེ་ཆེན། །
བརྒྱད་ཁྲི་བཞི་སྟོང་ཉོན་མོངས་ནགས་ཁྲོད་དུ་འབར་བས། །
གསལ་ལ་ངོས་བཟུང་མེད་པ་གསང་དབང་གི་ལྟ་བ། །
བདེ་ཆེན་ལོངས་སྤྱོད་རྫོགས་སྐུའི་དཀྱིལ་འཁོར་དུ་ཤར་བས། །
འཁོར་འདས་དབྱེར་མེད་ངང་དུ་བདེ་མོར་བསྡད་ཆོག་པ། །



དཔལ་ས་སྐྱའི་རིག་མཛོད།
འER!
OUT
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
བདེ་ཆེན་དགའ་བ་བཞི་ཡི་ཡེ་ཤེས་ཀྱི་ཆུ་རྒྱུན། །
བདེ་སྟོང་ལྷན་སྐྱེས་ཡེ་ཤེས་རྒྱ་མཚོ་རུ་བབས་པས། །
བདེ་ལ་ཞེན་པ་མེད་པ་ཤེར་དབང་གི་ལྟ་བ། །
ལྷན་སྐྱེས་བདེ་སྟོང་ཆོས་སྐུའི་དཀྱིལ་འཁོར་དུ་ཤར་ཏེ། །
འཁོར་འདས་དབྱེར་མེད་ངང་དེར་བདེ་མོར་སྡོད་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
བདེ་ཆེན་ངང་གིས་ཤར་བ་ཡེ་ཤེས་ཀྱི་ཉི་ཟླ། །
སྐྱོན་མེད་གཉུག་མ་ཡེ་ཤེས་མཁའ་དབྱིངས་སུ་ཤར་བས། །
བདེ་ཆེན་མཚན་རྟོག་བྲལ་བ་བཞི་པ་ཡི་ལྟ་བ། །
འཁོར་འདས་བདེ་སྟོང་ཉིད་སྐུའི་དཀྱིལ་འཁོར་དུ་ཤར་བས། །
འཁོར་འདས་དབྱེར་མེད་ངང་དེར་བདེ་མོར་བསྡད་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
རྗེས་ཐོབ་འཁྲུལ་སྣང་རང་མཚན་གཟུང་འཛིན་གྱི་ནགས་ཚལ། །
མཉམ་བཞག་བདེ་ཆེན་ཡེ་ཤེས་མེ་ཆེན་གྱིས་བསྲེགས་པས། །
མཉམ་རྗེས་དབྱེར་མེད་ཡེ་ཤེས་མེ་ཆེན་གྱི་འཁོར་ལོ། །
འཁོར་འདས་དབྱེར་མེད་ངང་དེར་བདེ་མོར་བསྡད་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
ཅིར་སྣང་ཐམས་ཅད་སྒོམ་གྱི་ངོ་བོ་རུ་འཆར་བས། །
བསྒོམས་དང་མ་བསྒོམས་མེད་པ་ཤུགས་འབྱུང་གི་རྣལ་འབྱོར། །
za



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
RO
།
་
Laslar
>>
(འུ
U
གང་ཤར་དགག་སྒྲུབ་མེད་པ་བྱུང་རྒྱལ་དུ་བསྐྱངས་ཏེ། །
སྣང་སྲིད་རྒྱལ་བའི་ཡེ་ཤེས་གཅིག་ཉིད་དུ་ཤར་བའི། ། །
འཁོར་འདས་དབྱེར་མེད་ངང་དུ་བདེ་མོར་བསྡད་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
སྡུག་བསྔལ་ཀུན་གྱི་འབྱུང་གནས་རིགས་དྲུག་གི་སྐྱེ་སྒོ། །
སྐྱེ་མེད་སྐུ་གསུམ་མཁའ་དབྱིངས་ཆེན་པོ་རུ་འགག་ཀྱང་། །
སྐྱེ་གནས་རང་དབང་བསྒྱུར་བ་རྟེན་འབྲེལ་གྱི་རོལ་གར། །
འཁོར་འདས་དབྱེར་མེད་ངང་དུ་ཅི་དགར་རང་འཆར་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
སྡུག་བསྔལ་ཀུན་གྱི་མཐར་ཐུག་འཆི་བ་ཡི་འཁྲུལ་སྣང་། །
འོད་གསལ་མ་བུ་འཕྲད་པའི་རྩེ་དགའ་རུ་ཤར་བས། ། ་
སྐྱེ་ཤིའི་བར་ལག་འགྱེལ་བ་རྣལ་འབྱོར་གྱི་དབང་ཕྱུག །
འཁོར་འདས་དབྱེར་མེད་ངང་དུ་བདེ་མོར་རང་འཆི་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
ཉིང་འཁྲུལ་སྡུག་བསྔལ་ཚད་མེད་བར་དོ་ཡི་གྲོང་ཁྱེར། །
བདེ་ཆེན་ལོངས་སྤྱོད་རྫོགས་སྐུའི་ཞིང་ཁམས་སུ་ཤར་བས། །
བར་དོའི་སྣང་བ་ལྷ་སྔགས་ཡེ་ཤེས་ཀྱི་རྣམ་རོལ། །
འཁོར་འདས་དབྱེར་མེད་ངང་དུ་བདེ་མོར་རང་འཆར་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
མདོར་ན་སྐྱེ་ཤི་བར་དོའི་འཁྲུལ་སྣང་གི་འཁོར་ལོ། །
8Eའia
IL་
GER



དཔལ་ས་སྐྱའི་རིག་མཛོད།
སྐྱེ་མེད་སྐུ་གསུམ་དོན་གྱི་རལ་གྲི་ཡིས་ཕྲལ་བས། །
འདི་ཕྱི་བར་དོ་དུས་གསུམ་དུས་མེད་དུ་རྟོགས་ཏེ། །
འཁོར་འདས་དབྱེར་མེད་ངང་དུ་སྐྱིད་ཉལ་རྒྱག་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
ཉིན་སྣང་ཆོས་ཀུན་དབྱིངས་ཀྱི་ལྟད་མོ་རུ་མཐོང་ཞིང་། །
མཚན་དུས་འོད་གསལ་མཛེས་མས་འབྲལ་མེད་དུ་འཁྱུད་པས། །
སྣང་མུན་བར་ལག་འགྱེལ་བ་འོད་གསལ་གྱི་འཁོར་ལོ། །
འཁོར་འདས་དབྱེར་མེད་ངང་དུ་སྐྱིད་ཉལ་རྒྱག་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
ཉིང་འཁྲུལ་གཏི་མུག་གཉིད་ཀྱི་མུན་ནག་གི་སྨག་རུམ། །
འོད་གསལ་ཆོས་སྐུའི་ཟླ་བ་སྒྲིབ་མེད་དུ་ཤར་བས། །
ཉིན་མཚན་ཁོར་ཡུག་འོད་གསལ་ཡེ་ཤེས་ཀྱི་འཁོར་ལོ། །
སྲབ་མཐུག་མདངས་བདེ་མི་རྟོག་འོད་གསལ་གྱི་རང་རྩལ། །
སྦྱོང་སྤེལ་སྤྲུལ་སྒྱུར་ཡུལ་སྣང་བལྟ་བ་ལ་སོགས་པ། །
གཉིད་ཐུན་གཅིག་ལ་དབང་བཞིའི་ཉམས་ལེན་ཀུན་རྫོགས་པས། །
འཁོར་འདས་དབྱེར་མེད་ངང་དུ་སྐྱིད་ཉལ་རྒྱག་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
སྣང་མཆེད་ཐོབ་གསུམ་ངོ་ཤེས་རྨི་ལམ་གྱི་འོད་གསལ། །
དྲན་པ་རྣམ་གསུམ་ཐོགས་མེད་ཉིང་འཁྲུལ་གྱི་གྲོང་ཁྱེར། །
ལྷ་སྔགས་ཆོས་སྐུར་ཤར་བ་རྣལ་འབྱོར་གྱི་དབང་ཕྱུག །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འཆི་བ་བར་དོའི་གྲོང་ཁྱེར་ཅིག་ཅར་དུ་བཅོམ་པས། །
འཁོར་འདས་དབྱེར་མེད་ངང་དུ་སྐྱིད་ཉལ་རྒྱག་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
གང་ཞིག་བརྗོད་པ་བྲལ་བའི་རང་བྱུང་གི་ཡེ་ཤེས། །
འཁོར་ལོའི་མགོན་པོའི་དྲིན་གྱིས་ཐོགས་མེད་དུ་ཤར་ཚེ། །
སྐྱེ་རྒ་ན་འཆིའི་འཁྲུལ་སྣང་སྣ་ཚོགས་ཀྱི་ནགས་ཚལ། །
ཀུན་རྟོག་རླུང་དམར་དྲག་པོས་ཕྱོགས་མཐའ་ཀུན་ཁྱབ་པ། །
ཡེ་ཤེས་མེ་ཆེན་འབར་བའི་བོགས་འདོན་དུ་འཆར་བས། །
གང་བྱུང་ལམ་དུ་ཁྱེར་བ་རྣལ་འབྱོར་གྱི་དབང་ཕྱུག །
འཁོར་འདས་དབྱེར་མེད་ངང་དུ་སྐྱིད་ཉལ་རྒྱག་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
འཁོར་འདས་རྒྱལ་བའི་ཡེ་ཤེས་གཅིག་ཉིད་དུ་ཤར་ཚེ། །
མ་དག་ཉོན་མོངས་འཁྲུལ་སྣང་བཙལ་ན་ཡང་མ་རྙེད། །
སྒོམ་ཞེས་སེམས་འཛིན་ལོགས་ནས་འཚོལ་དགོས་རང་མེད་པར། །
འཁོར་འདས་དབྱེར་མེད་ངང་དུ་སྐྱིད་ཉལ་རྒྱག་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
འཁོར་འདས་དབྱེར་མེད་ལྟ་བ་ཇི་བཞིན་དུ་རྟོགས་ན། །
དམིགས་མེད་བྱམས་དང་སྙིང་རྗེ་བྱང་ཆུབ་ཀྱི་སེམས་གཉིས། །
སྐུ་དང་ཡེ་ཤེས་སྣང་བ་འགག་མེད་ཀྱི་ཉམས་སྣང་། །
འཁོར་འདས་དབྱེར་མེད་ངང་ནས་ཤུགས་འབྱུང་གིས་འཆར་བས། །
JIE
#legh



དཔལ་ས་སྐྱའི་རིག་མཛོད།
ཚོགས་གཉིས་ཟུང་དུ་འཇུག་པ་རྣལ་འབྱོར་གྱི་དབང་ཕྱུག །
འཁོར་འདས་དབྱེར་མེད་ངང་དུ་སྐྱིད་ཉལ་རྒྱག་ཆོག་པ། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
སྐྱེ་མེད་ཆོས་སྐུའི་དགོངས་པ་མངོན་སུམ་དུ་མཛད་ཀྱང་། །
འགག་མེད་རྟེན་འབྲེལ་གཟུགས་སྐུ་འགོག་མེད་ཀྱི་སྣང་བས། །
འཁོར་བ་ཇི་སྲིད་གནས་པ་དེ་སྲིད་ཀྱི་བར་དུ། །
འཁོར་འདས་དབྱེར་མེད་ངང་ནས་བདེ་མོ་རང་འཆར་མཁན། །
ལམ་འབྲས་སྒོམ་ཆེན་མ་གཏོགས་སུ་ཞིག་རང་མེད་འགྲོ། །
མདོར་ན་ཐམས་ཅད་འཁོར་འདས་དབྱེར་མེད་ཀྱི་རང་བཞིན། །
གང་དུ་འདུག་ཀྱང་འཁོར་འདས་དབྱེར་མེད་ཀྱི་ཞིང་ཁམས། །
སུ་དང་འགྲོགས་ཀྱང་འཁོར་འདས་དབྱེར་མེད་ཀྱི་ཡི་དམ། །
ཅི་ཟ་ཅི་འཐུང་འཁོར་འདས་དབྱེར་མེད་ཀྱི་ཚོགས་འཁོར། །
གང་ཤར་གང་སྣང་འཁོར་འདས་དབྱེར་མེད་ཀྱི་རོལ་པ། །
ཅི་བྱ་ཅི་བྱེད་འཁོར་འདས་དབྱེར་མེད་ཀྱི་ཡོ་ལང་། །
བདེ་སྡུག་བཟང་ངན་འཁོར་འདས་དབྱེར་མེད་ཀྱི་བདག་ཉིད། །
སྣང་སྲིད་འཁོར་འདས་འཁོར་འདས་དབྱེར་མེད་ཀྱི་ཡེ་ཤེས། །
ཐམས་ཅད་ཐམས་ཅད་འཁོར་འདས་དབྱེར་མེད་ཀྱི་རང་བཞིན། །
སྣང་སྲིད་འཁོར་འདས་དབྱེར་མེད་ཨ་ལ་ལ་ཧོ་ཧོ། །
ཞེས་པའང་དཔལ་ས་སྐྱའི་གནས་མཆོག་ཏུ་སྨྲས་པའོ། །
རང་ལོ་ཞེ་བཞི་ཆུ་སྟག་ལོར་ལྷ་ལྡན་དུ་ཇོ་བོ་ཡིད་བཞིན་ནོར་བུའི་གསེར་ཞལ་མཇལ་བར་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཕྱིན་ཏེ་ཇོ་བོའི་མདུན་དུ་ཕྱག་སྐོར་སྒྲིབ་སྦྱོང་སོགས་ཅི་ནུས་བགྱིས་པར་ཟླ་བ་ལྔ་ཙམ་འགོར། སླར་
ས་སྐྱར་འོང་སྟེ་སྔར་གྱི་སྒྲུབ་ཕུག་ཏུ་མཁའ་སྤྱོད་མའི་བསྙེན་མཚམས་ལ་སྡོད་སྐབས་འོད་གསལ་གྱི་
ཉམས་སྣང་མང་པོ་ཤར་བའི་རྐྱེན་བྱས་ནས་ཐོལ་བྱུང་གི་མགུར་མ་འདི་འདྲ་ཞིག་བླངས་སོ། །
©Ean
ཨ་ཧོ། མཉམ་པར་བཞག་པའི་སེམས་ཉིད་འདི། །
སྤྲིན་ཐག་ཆད་པའི་ནམ་མཁའ་འདྲ། །
རིག་སྟོང་རྗེན་ནེ་ཡེ་རེ་བར། །
གཟུང་འཛིན་མི་གནོད་ངོ་མཚར་ཆེ། །
རྗེས་ཐོབ་ཡུལ་གྱི་སྣང་ཆ་འདི། །
སྒྱུ་མས་སྤྲུལ་པའི་གྲོང་ཁྱེར་འདྲ། །
7



དཔལ་ས་སྐྱའི་རིག་མཛོད།
བདེན་མེད་བུན་ནེ་ཤིག་གེ་བར། །
སྣ་ཚོགས་འགག་མེད་ངོ་མཚར་ཆེ། །
རིག་སྟོང་གཉིད་ཀྱི་འོད་གསལ་འདི། །
མཁའ་ལ་ཉི་ཟླ་ཤར་བ་འདྲ། །
གསལ་ལ་རྟོག་པ་མེད་པའི་ངང་། །
སྒྲིབ་མེད་རང་ཤར་ངོ་མཚར་ཆེ། །
རིག་རྩལ་རྨི་ལམ་སྣང་བ་འདི། །
མེ་ལོང་གཟུགས་ལ་རྩེ་བ་འདྲ། །
བདེན་པར་མེད་པ་ཤེས་བཞིན་དུ། །
སྣ་ཚོགས་སྤྲུལ་བསྒྱུར་ངོ་མཚར་ཆེ། །
སེམས་ཉིད་གཞི་ཡི་འོད་གསལ་འདི། །
དཔེར་ན་ནམ་མཁའ་སྟོང་པ་འདྲ། །
རང་བཞིན་གྲུབ་པ་མེད་བཞིན་དུ། །
ཀུན་ལ་ཁྱབ་པ་ངོ་མཚར་ཆེ། །
བསྐྱེད་རྫོགས་ལམ་གྱི་འོད་གསལ་འདི། །
གཞོན་ནུའི་བདེ་བ་མྱོང་བ་འདྲ། །
ཉམས་མྱོང་འགག་པ་མེད་བཞིན་དུ། །
བརྗོད་དུ་མེད་པ་ངོ་མཚར་ཆེ། །
སྐུ་གསུམ་འབྲས་བུའི་འོད་གསལ་འདི། །
ནོར་བུ་དགོས་འདོད་ཀུན་འབྱུང་འདྲ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྣམ་པར་རྟོག་མེད་ལྷུན་གྲུབ་ངང་། །
ཕྲིན་ལས་འཛད་མེད་ངོ་མཚར་ཆེ། །
ཞེས་པའང་འོད་གསལ་གྱི་ཀློང་ནས་ཐོན་པའི་གསང་ཚིག་གོ །
རང་ལོ་ཞེ་ལྔ་པ་ཆུ་ཡོས་ལོར་སྒྲུབ་ཁང་དེ་ཉིད་དུ་མཁའ་སྤྱོད་ཀྱི་སྒྲུབ་པ་ལ་ཆིག་དྲིལ་བྱས་
པས་ཉམས་ལེན་ཤིན་ཏུ་སྨར་ལ། ཡང་དག་པའི་ལམ་ལ་ངེས་ཤེས་སྣ་ཚོགས་ཀྱང་འདྲོངས་པས་
རྐྱེན་བྱས་ནས་དྲན་སྐུལ་གྱི་གླུ་འདི་བླངས་སོ། །



དཔལ་ས་སྐྱའི་རིག་མཛོད།
ཨ་ཧོ། ཡར་གཅིག་བལྟས་པས་དག་པ་མཁའ་སྤྱོད་ཀྱི་ཞིང་ན། །
རྩ་བརྒྱུད་དྲིན་ཆེན་བླ་མ་སྤྲིན་ཕུང་བཞིན་གཏིབས་པ། །
མོས་གུས་དག་པའི་ཡུལ་དུ་མེད་ཐབས་ནི་མི་འདུག །
ཨ་ཕོའི་སེམས་པ་དག་པ་མཁའ་སྤྱོད་ལ་ཤོར་ནས། །
སྲིད་པ་འཁོར་བའི་གྲོང་འདིར་སྡོད་སྙིང་རང་མ་འདོད། །
ཚེ་འདིར་མཁའ་སྤྱོད་སྒྲུབས་ཤིག་སྒྲུབ་བརྩོན་གྱི་རྣལ་འབྱོར། །
མར་གཅིག་བལྟས་པས་འཁོར་བ་ངན་སོང་གི་གནས་ན། །
མ་རྒན་རིགས་དྲུག་འཁྲུལ་སྣང་སྣ་ཚོགས་ཀྱིས་མནར་བ། །
བྱམས་དང་སྙིང་རྗེའི་ཡུལ་དུ་མེད་ཐབས་ནི་མི་འདུག །
ཨ་ཕོའི་སེམས་པ་ཕ་མ་རིགས་དྲུག་ལ་ཤོར་ནས། །
ཞི་བདེ་ཐར་པའི་སྐམ་ས་བསྙེག་སྙིང་རང་མ་འདོད། །
སེམས་བསྐྱེད་སྙིང་སྟོབས་རེམས་ཤིག་བྱང་སེམས་ཀྱི་སྐྱེས་བུ། །
ཕར་གཅིག་བལྟས་པས་ཚོགས་དྲུག་འགག་མེད་ཀྱི་འཆར་སྒོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སྣ་ཚོགས་ཡུལ་སྣང་མ་འགག་རྟེན་འབྲེལ་གྱི་རོལ་པ། །
ཏིང་འཛིན་སྒྱུ་མའི་བོགས་འདོན་མེད་ཐབས་ནི་མི་འདུག །
ཨ་ཕོའི་སེམས་པ་ཡུལ་གྱི་བདུད་རྩི་ལ་ཤོར་ནས། །
ཡུལ་མེད་སྟོང་རྐྱང་མེད་དགག་བསྒོམ་སྙིང་རང་མ་འདོད། །
སྣང་སྟོང་ཟུང་འཇུག་སྒོམས་ཤིག་སྒྱུ་མ་ཡི་རྣལ་འབྱོར། །
ཚུར་གཅིག་བལྟས་པས་རྣལ་འབྱོར་བྱ་བྲལ་གྱི་སྒོ་གསུམ། །
ལྷ་སྔགས་ཆོས་སྐུ་རང་ཤར་ཤུགས་འབྱུང་གི་སྒོམ་པ། །
མ་བཅོས་གཉུག་མའི་རྒྱན་དུ་མེད་ཐབས་ནི་མི་འདུག །
ཨ་པོའི་སེམས་པ་རང་སེམས་འོད་གསལ་ལ་ཤོར་ནས། །
སྣ་ཚོགས་ཡུལ་ལ་བྱ་ར་གཏོད་སྙིང་རང་མ་འདོད། །
རིག་སྟོང་བརྡར་ཤ་ཆོད་ཅིག་རི་ཁྲོད་ཀྱི་བན་རྒན། ། ཞེས་སོ། །
རང་ལོ་ཞེ་དྲུག་པ་ཤིང་འབྲུག་ལོར་ཡང་མཁའ་སྤྱོད་ཀྱི་སྒྲུབ་པ་ལ་ཆིག་དྲིལ་བྱས་པ་དེའི་ཚེ་
དབེན་པ་ལ་དགའ་བའི་གཏམ་འདི་སྨྲས་སོ། །



དཔལ་ས་སྐྱའི་རིག་མཛོད།
na
UTUY
ཀྱེ་ཧོ། གནས་དགོན་སྡེ་ཆེན་པོའི་བླ་བྲང་གི་དབུས་ན། །
རྒྱན་གསེར་གྱི་ཐིག་ལེའི་ཕྲ་ཚོམ་གྱི་བཀོད་པ། །
སྟེང་གདུགས་དཀར་བླ་བྲེ་ཡལ་ཡོལ་དུ་བྲེས་ཤིང་། །
ལོགས་ཞལ་བ་པ་ཏྲའི་ལྡེབས་རིས་ཀྱིས་བརྒྱན་པ། །
འོག་ཁྲི་དང་ཟབ་ཆེན་འབོལ་གདན་གྱི་སྟེང་ན། །
སྐུ་དར་ཟབ་འཇམ་མཛེས་ན་བཟའ་ཡིས་སྤྲས་ཏེ། །
ཞལ་ཞིམ་དགུ་མངར་བརྒྱའི་བཟའ་བཏུང་ལ་སྤྱོད་བཞིན། །
གྲོགས་བླ་ཆེན་མི་ཆེན་འདུ་ལོང་གི་འཁོར་ལོ། །
འཁོར་དགེ་འདུན་མང་པོའི་བཀུར་བསྟི་ཡིས་སྐྱོང་ཞིང་། །
ནོར་ཤི་གསོན་དད་འབུལ་ཆར་བཞིན་དུ་བབས་ཏེ། །
ལས་དགོན་སྡེ་ཆོས་གཞིས་ཁ་འཛིན་ལ་གཡེང་བའི། །
ཁོང་སྙན་གྲགས་མངའ་ཐང་རྒྱས་པ་ཡི་བླ་ཆེན། །
དུས་དེ་རིང་སྦྱིན་སྲེག་ཐལ་བ་རུ་གྱུར་ཏེ། །
རླུང་ངར་མའི་ཞགས་པས་བཏབ་པ་དེ་ཐོས་ནས། །
གནས་དམྱལ་བའི་ལྕགས་ཁང་དབང་མེད་དུ་ཁྲིད་པའི། །
དགྲ་ཆོས་བརྒྱད་འདི་ལ་ཡ་ང་ཞིག་སྐྱེས་བྱུང་། །
གནས་མི་མེད་དབེན་པའི་རི་སུལ་གྱི་ཁྲོད་ན། །
སྟེང་བྲག་སྐྱིབས་ཉམས་དགའ་རང་བྱུང་གི་བླ་བྲེ། །
ལོགས་རྡོ་རྗེའི་བྲག་རི་འཇིག་མེད་ཀྱི་ཕ་མཁར། །
འོག་རྩ་འཇམ་འབོལ་གདན་ཞེན་མེད་ཀྱི་སྟན་གཙང་། །
CH
aru



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
F
གོས་གཏུམ་མོ་ཨ་ཤད་ཟད་མེད་ཀྱི་ན་བཟའ། །
ཟས་སྔོ་དང་ཆུ་གཙང་སྡིག་མེད་ཀྱི་འཚོ་བ། །
ནོར་ཆོག་ཤེས་འཕགས་ནོར་འཛད་མེད་ཀྱི་གཏེར་ཆེན། །
གྲོགས་བྱ་དང་རི་དྭགས་ཁྲོ་མེད་ཀྱི་སྐྱོ་གྲོགས། །
འཁོར་ལྷ་སྲིན་སྡེ་བརྒྱད་ཏིང་འཛིན་གྱི་སྐུལ་འདེབས། །
ལས་སྒོ་གསུམ་བྱར་མེད་འདུན་མ་ཡི་ཡང་རྩེ། །
གནས་ཐར་པའི་ཕ་མཁར་བཙན་ཐབས་སུ་ཁྲིད་པའི། །
ཕ་གྲུབ་ཐོབ་རྗེ་བཙུན་གོང་མ་ཡི་གདན་ས། །
ང་དབེན་པའི་རི་ལ་སེམས་པ་འདི་ཤོར་སོང་། །
གནས་གླིང་ཁ་སྐྱེད་ཚལ་མེ་ཏོག་གི་ར་བར། །
སྟེང་ཟབ་ཆེན་བླ་བྲེ་འཇའ་ཚོན་ལྟར་བཀྲ་ཞིང་། །
ལོགས་ཚོན་རིས་ཤེལ་ཁྲས་མཛེས་པ་ཡི་ཕོ་བྲང་། །
འོག་ཁྲི་དང་འབོལ་གདན་བཀོད་ལེགས་ཀྱི་སྟེང་ན། །
སྐུ་དར་ཟབ་ལུ་གུའི་ཚར་སློག་གི་སྦུག་ཏུ། །
ཞལ་བག་མེད་ཤ་ཆང་ཞིམ་དགུ་ཡིས་བཀང་སྟེ། །
གྲོགས་ན་ཆུང་མཛེས་མའི་རྩེ་དགའ་ཡིས་སྐྱོང་ཞིང་། །
འཁོར་ཕོ་མོ་མང་པོས་གུས་གུས་དང་ཞུམ་ཞུམ། །
ནོར་མི་རྒྱུ་གཅེས་གཅེས་བཙན་དབང་གིས་འཕྲོག་སྟེ། །
ལས་དགྲ་འདུལ་གཉེན་སྐྱོང་ཕོ་རབ་ཀྱི་ཕྱག་བཞེས། །
ཁོང་མངའ་ཐང་གཟི་བྱིན་རྒྱས་པ་ཡི་མི་ཆེན། །
14



དཔལ་ས་སྐྱའི་རིག་མཛོད།
མ
།
སྐེ་ཐག་ནག་ཙ་རེར་བཙོན་དོང་དུ་བཅུག་སྟེ། །
འཁོར་གཤེད་མའི་ཚོགས་ཀྱིས་བསྐོར་བ་དེ་མཐོང་ནས། །
གནས་འཁོར་བའི་བཙོན་རར་དབང་མེད་དུ་ཁྲིད་པའི། །
དགྲ་འདོད་ཡོན་འདི་ལ་སྤུ་ཟིང་ཞིག་སྐྱེས་བྱུང་། །
མ་མཁའ་འགྲོའི་འདུ་ཚོགས་ལྷོ་སྤྲིན་ལྟར་ཁོལ་བའི།
གནས་རྒྱལ་ཁམས་ཕྱོགས་མེད་རོ་སྙོམས་ཀྱི་སྤྱོད་ཡུལ། །
རྒྱན་གཟའ་སྐར་ཐིག་ལེའི་ཕྲ་ཚོམ་གྱིས་སྤྲས་པའི། །
སྟེང་ནམ་མཁའ་ཡངས་པ་རང་བྱུང་གི་བླ་བྲེ། །
ཡུལ་རྫ་སྤང་བྲག་རི་ནགས་ཚལ་གྱིས་གཏམས་པའི། །
ལོགས་ཁོར་ཡུག་མུ་ཁྱུད་ཏིང་འཛིན་གྱི་ཁང་བཟང་། །
རྒྱན་སྐྱེད་ཚལ་མེ་ཏོག་ཕྲ་ཚོམ་གྱིས་བཀོད་པར། །
འོག་ས་གཞི་ཡངས་པ་གཡོ་མེད་ཀྱི་མལ་སྟན། །
རྒྱན་སྟག་ཤམ་རུས་རྒྱན་དཔའ་ཆས་ཀྱིས་སྤྲས་ཤིང་། །
གོས་མི་ལྤགས་གཡང་གཞི་མཁའ་འགྲོ་ཡི་ན་བཟའ། །
རྫས་ཤ་ལྔ་བདུད་རྩིའི་རང་བཞིན་ལས་བྱུང་བའི། །
ཟས་ཁ་ལ་གང་བབས་འཆི་མེད་ཀྱི་བཅུད་ལེན། །
ཡུལ་ཉི་ཤུ་རྩ་བཞིར་རང་བཞིན་གྱིས་བཞུགས་པའི། །
གྲོགས་དཔའ་བོ་མཁའ་འགྲོ་འབྲལ་མེད་ཀྱི་སྐྱོ་གྲོགས། །
འཕྲལ་ཟས་གོས་རྩོལ་མེད་ཤུགས་འབྱུང་དུ་སྦྱོར་བའི། །
འཁོར་སྣང་བ་གདོང་འདེད་རྒྱལ་ཁམས་ཀྱི་ཕོ་མོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཕྱི་ཚོགས་དྲུག་སྣང་བ་འགག་མེད་ཀྱི་འཆར་སྒོ། །
ནང་ཏིང་འཛིན་སྒྱུ་མ་འཛད་མེད་ཀྱི་ལོངས་སྤྱོད། །
ལས་གང་ཤར་སྣང་བ་ལམ་ཁྱེར་གྱི་སྤྱོད་པ། །
འབྲས་ཚེ་གཅིག་སངས་རྒྱས་འདུན་མ་ཡི་ཡང་རྩེ། །
གནས་སྐུ་བཞིའི་མཁར་སྒོར་བཙན་ཐབས་སུ་ཁྲིད་པའི། །
ཡུལ་རྒྱལ་ཁམས་ཕྱོགས་མེད་གྲུབ་ཐོབ་ཀྱི་ཤུལ་ལམ། །
ང་ཀུན་བཟང་སྤྱོད་ལ་སེམས་པ་འདི་ཤོར་སོང་། །
གནས་གྲོང་ཁྱེར་བདེ་སྐྱིད་ཕུན་ཚོགས་ཀྱི་གླིང་ན། །
གཞོན་ཤ་བཀྲག་དཀར་དམར་མེ་ཏོག་ལྟར་རྒྱས་པའི། །
ལུས་ལང་ཚོས་དྲེགས་པའི་མཚར་སྡུག་གི་ཕོ་མོ། །
གྲོགས་ན་མཉམ་སེམས་མཐུན་བསྡེབས་པ་ཡི་ཚོགས་རྣམས། །
ནོར་ཟས་གོས་ལོངས་སྤྱོད་ཕུན་ཚོགས་དང་ལྡན་པའི། །
ལས་སོ་ནམ་བྲོ་གཞས་རྩེད་མོ་ལ་གཡེང་བའི། །
མི་རྣམ་རིག་བཀྲ་བ་དེ་རིང་གི་དུས་སུ། །
ལུས་དུར་ཁྲོད་ཆེན་པོར་གཅེར་བུ་རུ་དོར་ནས། །
འཁོར་ཤ་གཟན་མང་པོས་བསྐོར་བ་དེ་མཐོང་ཚེ། །
གནས་ངན་འགྲོའི་གཡང་སར་དབང་མེད་དུ་གཡུག་པའི། །
དགྲ་བག་མེད་འདི་ལ་དངངས་སྐྲག་ཅིག་སྐྱེས་བྱུང་། །
གནས་གར་སོང་གར་བསྡད་འོག་མིན་གྱི་ཞིང་ཁམས། །
སྟེང་དག་པ་མཁའ་སྤྱོད་མོས་གུས་ཀྱི་བླ་བྲེ། །



དཔལ་ས་སྐྱའི་རིག་མཛོད།
འོག་འཁོར་བ་ངན་སོང་སྙིང་རྗེ་ཡི་གདན་བཟང་། །
ཕྱི་སྣང་བ་དཀར་དམར་ཏིང་འཛིན་གྱི་ཁང་བཟང་། །
ནང་རང་བྱུང་རིག་པ་འབྲལ་མེད་ཀྱི་སྐྱོ་གྲོགས། །
སེམས་འོད་གསལ་ཆོས་སྐུ་རྣལ་འབྱོར་གྱི་ཕུག་ནོར། །
གྲོགས་སུ་དང་འགྲོག་ཀྱང་ཡི་དམ་ཀྱི་དཀྱིལ་འཁོར། །
ཟས་ཅི་ཟ་ཅི་འཐུང་བདུད་རྩི་ཡི་ཚོགས་འཁོར། །
ནོར་ཏིང་འཛིན་ལོངས་སྤྱོད་འཛད་མེད་ཀྱི་གཏེར་ཁ། །
སེམས་ཏིང་འཛིན་གཡོ་མེད་ཡེ་ཤེས་ཀྱི་རྒྱལ་པོ། །
ཡུལ་སྣང་སེམས་དབང་བསྒྱུར་འཁོར་འབངས་དང་བྲན་གཡོག །
ལས་ཅིར་སྣང་སྒྱུ་མ་ལམ་ཁྱེར་གྱི་སྤྱོད་པ། །
ཡུལ་གཉིས་འཛིན་བཤིག་པ་འདུན་མ་ཡི་ཡང་རྩེ། །
ཕ་དྲིན་ཆེན་བླ་མ་སྤྱི་གཙུག་གི་རྒྱན་བཟང་། །
བྱམས་སྙིང་རྗེ་བྱང་སེམས་རང་སེམས་ཀྱི་སྐྱོ་གྲོགས། །
གོས་གཏུམ་མོའི་བདེ་དྲོད་རལ་མེད་ཀྱི་ན་བཟའ། །
ཉིན་ཚོགས་དྲུག་ཡུལ་སྣང་ཡེ་ཤེས་ཀྱི་རྩེ་གྲོགས། །
མཚན་སྲབ་མཐུག་འོད་གསལ་འབྲལ་མེད་ཀྱི་གྲོགས་མོ། །
ནང་རིག་པ་རང་གསལ་འགྲན་མེད་ཀྱི་རྒྱལ་པོ། །
ཕྱི་སྣང་བ་དབང་སྡུད་འཁོར་འབངས་དང་བྲན་གཡོག །
ལས་སྒོ་གསུམ་བྱ་བྱེད་ཚོགས་གཉིས་ཀྱི་ཡོ་ལང་། །
ལར་ཅི་བྱ་ཅི་བྱེད་ཡེ་ཤེས་ཀྱི་རོལ་པ། །
1
སུ་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དོན་གང་ཤར་སྐུ་གསུམ་ལམ་ཁྱེར་གྱི་སྤྱོད་པ། །
ང་འོད་གསལ་རྡོ་རྗེའི་རང་གྲོལ་གྱི་རྣལ་འབྱོར། །
གནས་འཁོར་འདས་དབྱེར་མེད་དགོངས་པ་ལ་སྦྱོར་བའི། །
ཁོང་སྙིང་པོའི་དོན་ལ་སེམས་པ་འདི་ཤོར་སོང་། །ཅེས་དང་།
སྒྲུབ་བརྒྱུད་ཤིང་རྟ་བརྒྱད་ཀྱི་བླ་མ་ལ་གསོལ་བ་འདེབས་པ་བྱིན་རླབས་འོད་ཕུང་འབར་
བའི་ཉི་མ་ཞེས་བྱ་བ་འདིའང་བྱས་སོ། །
ཨ་ཧོ། མཁན་སློབ་ཆོས་གསུམ་བེ་རོ་ལྕེ་བཙུན་དང་ཀློང་ཆེན། །
རྗེ་འབངས་ཉེར་ལྔ་གཏེར་སྟོན་བརྒྱ་རྩ་ལ་སོགས་པ། །
ཀ་དག་འོད་གསལ་ཆོས་སྐུའི་གཞལ་ཡས་ཀྱི་དབུས་སུ། །
ལྷུན་གྲུབ་འཇའ་ལུས་རྡོ་རྗེའི་འོད་སྐུ་རུ་བཞེངས་པ། །
སྔ་འགྱུར་རིག་འཛིན་བརྒྱུད་པ་སྙིང་དབུས་ནས་དྲན་བྱུང༌། །
EE



དཔལ་ས་སྐྱའི་རིག་མཛོད།
ནམ
རིམ་དགུ་ཐེག་པའི་བརྗོད་བྱ་ཨ་ཏི་ལ་རྫོགས་ནས། །
སྣང་བཞི་མཐར་ཕྱིན་ཡེ་ཤེས་བླ་མའི་ས་ནོན་པར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །
ཤིང་རྟ་རྣམ་གཉིས་ཇོ་རྔོག་འབྲོམ་གསུམ་ལ་སོགས་པ། །
རྨད་བྱུང་བྱང་ཆུབ་སེམས་ཀྱི་གཞལ་ཡས་ཀྱི་དབུས་སུ། །
བསྟན་འགྲོའི་དཔལ་མགོན་དམ་པ་གཅིག་ཉིད་དུ་བཞེངས་པའི། །
བཀའ་གདམས་གསར་རྙིང་བརྒྱུད་པའི་བླ་མ་དེ་མཁྱེན་ནོ། །
ལྟ་བ་མཐའ་བྲལ་དབུ་མ་ཆེན་པོའི་དོན་རྟོགས་ཤིང་། །
སྤྱོད་པ་རྒྱལ་བའི་སྲས་ཀྱི་མཛད་པ་ཀུན་རྫོགས་ཏེ། །
འབྲས་བུ་ཚོགས་གཉིས་མཐར་ཕྱིན་སྐུ་གཉིས་མངོན་འགྱུར་བར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བིར་ཝ་གོང་མ་ལྔ་སོགས་ས་ངོར་དང་ཚར་པ། །
ཡོངས་རྫོགས་བསྟན་པའི་མངའ་བདག་ས་སྐྱ་པའི་བརྒྱུད་པ། །
འཁོར་འདས་དབྱེར་མེད་ཆོས་སྐུའི་གཞལ་ཡས་ཀྱི་དབུས་སུ། །
འབྲས་བུ་ལྷུན་གྲུབ་སྐུ་བཞིའི་ངོ་བོ་རུ་བཞུགས་པ། །
གསུང་ངག་ལམ་འབྲས་བརྒྱུད་པའི་བླ་མ་དེ་མཁྱེན་ནོ། །
དབང་པོ་རབ་འབྲིང་ཐ་གསུམ་ཚེ་གཅིག་ལ་གྲོལ་བའི། །
རྟེན་འབྲེལ་ཟབ་མོའི་ལམ་མཆོག་གནད་ཐོག་ཏུ་འཁེལ་བར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །
ཞ17/



དཔལ་ས་སྐྱའི་རིག་མཛོད།
#t-2
ནཱ་རོ་པཎ་ཆེན་མར་མི་དྭགས་གསུམ་ལ་སོགས་པ། །
མི་མེད་དབེན་པའི་རི་སུལ་གཞལ་ཡས་ཀྱི་དབུས་སུ། །
སྙིང་པོའི་སྒྲུབ་ལ་གཞོལ་བའི་རྣལ་འབྱོར་གྱི་དབང་ཕྱུག །
གྲུབ་མཆོག་མར་པ་བཀའ་བརྒྱུད་སྙིང་དབུས་ནས་དྲན་བྱུང་། །
འདིར་སྣང་ཚེ་འདིའི་འདུན་མ་ཐལ་བ་ལྟར་བོར་ནས། །
དཀའ་སྤྱད་སྙིང་རུས་དྲག་པོས་སྒྲུབ་པ་ལ་གཞོལ་བའི། །
གྲུབ་ཐོབ་བཀའ་བརྒྱུད་གོང་མའི་རྗེས་ཤུལ་དེ་ཟིན་པར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །



9
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
a
ཡེ་ཤེས་མཁའ་འགྲོ་རྣམ་གཉིས་ཁྱུང་པོ་ལ་སོགས་པའི། །
རྒྱུན་མཐའི་བྱང་སེམས་ཕྲེང་བ་གསེར་རི་ལྟར་དངར་བའི། །
ཐབས་ལམ་ཆོས་དྲུག་ཟབ་མོའི་གཞལ་ཡས་ཀྱི་དབུས་སུ། །
འོད་གསལ་ཕྱག་རྒྱ་ཆེན་པོའི་རྣལ་འབྱོར་དུ་བཞུགས་པའི། །
ཟབ་ལམ་ཤངས་པ་བརྒྱུད་པའི་བླ་མ་དེ་དྲན་བྱུང་། །
ཉིན་སྣང་ཆོས་ཀུན་དབྱིངས་ཀྱི་ལྟད་མོ་རུ་མཐོང་ཞིང་། །
མཚན་དུས་འོད་གསལ་མཛེས་མས་འབྲལ་མེད་དུ་འཁྱུད་པར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །



དཔལ་ས་སྐྱའི་རིག་མཛོད།
ཕ་གཅིག་དམ་པ་མ་ཅིག་ལབ་སྒྲོན་ལ་སོགས་པ། །
རྒྱལ་བའི་ཡུམ་དོན་ཞི་བྱེད་གཅོད་ཡུལ་གྱི་བླ་མ། །
རྣམ་ཀུན་མཆོག་ལྡན་འོད་གསལ་སྟོང་ཉིད་ཀྱི་གཞལ་ཡས། །
འཁོར་འདས་རོ་སྙོམས་སྤྱོད་པའི་དཔའ་བོ་ཡི་དམ་པ། །
ཞི་གཅོད་བརྒྱུད་པའི་བླ་མ་སྙིང་དབུས་ནས་དྲན་བྱུང་། །
བདག་འཛིན་སྙེམས་བྱེད་འཁྲི་བ་བཙན་ཐབས་སུ་ཆོད་དེ། །
བདག་མེད་ཡུམ་གྱི་དགོངས་དོན་མངོན་སུམ་དུ་འགྱུར་བར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུས་ཞབས་ཆེ་ཆུང་ཙ་མི་རྒ་ལོ་དང་ཇོ་ཞལ། །
དཔལ་ལྡན་དུས་འཁོར་སྦྱོར་དྲུག་བརྒྱུད་པ་ཡི་བླ་མ། །
བདེ་ཆེན་འཕོ་འགྱུར་མེད་པའི་གཞལ་ཡས་ཀྱི་དབུས་སུ། །
འཕོ་མེད་དྭངས་མ་རྡོ་རྗེའི་སྐུ་མཆོག་ཏུ་བཞེངས་པའི། །
དུས་འཁོར་སྦྱོར་དྲུག་བརྒྱུད་པའི་བླ་མ་དེ་མཁྱེན་ནོ། །
འཕོ་བཅས་སྲིད་པའི་རྒྱུ་བ་དབུ་མ་རུ་འགགས་ཏེ། །
འཕོ་བྲལ་དངས་མ་རྡོ་རྗེའི་སྐུ་མཆོག་དེ་འགྲུབ་པར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །



དཔལ་ས་སྐྱའི་རིག་མཛོད།
4p
རྡོ་རྗེ་ཕག་མོ་གྲུབ་ཐོབ་ཨུ་རྒྱན་པ་ལ་སོགས། །
རྡོ་རྗེ་གསུམ་མཆོག་བསྙེན་སྒྲུབ་བརྒྱུད་པ་ཡི་བླ་མ། །
འཕོ་བྲལ་རྡོ་རྗེའི་གཞལ་ཡས་གཞོམ་མེད་ཀྱི་དབུས་སུ། །
འཕོ་ཆེན་དྭངས་མ་འོད་སྐུའི་ངོ་བོ་རུ་བཞུགས་པའི། །
རྡོ་རྗེ་གསུམ་མཆོག་བསྙེན་སྒྲུབ་བརྒྱུད་པའི་ཚོགས་དྲན་བྱུང་། །
ཐ་མལ་སྒོ་གསུམ་རྡོ་རྗེའི་གསང་གསུམ་དུ་བསྡོམ་ནས། །
མི་འགྱུར་རྡོ་རྗེའི་སྐུ་གསུམ་མངོན་སུམ་དུ་འགྱུར་བར། །
དྲིན་ཆེན་རྩ་བའི་བླ་མས་བྱིན་གྱིས་རང་རློབས་ཤིག །
དེ་ལྟར་ཤིང་རྟ་བརྒྱད་ཀྱི་བཀའ་བབས་ཀྱི་ཆུ་བོ། །
གང་ཐུགས་ཡེ་ཤེས་རྒྱ་མཚོར་གཡོ་མེད་དུ་བསྐྱིལ་ནས། །
མན་ངག་རིན་ཆེན་བྱེ་བའི་གཏེར་ཆེན་དེ་བརྡོལ་བས། །
a



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སྐལ་བཟང་སྐུ་བཞི་ནོར་བུའི་དགའ་སྟོན་ལ་སྦྱོར་བའི། །
རྩ་བའི་བླ་མ་རྡོ་རྗེ་གཟི་བརྗིད་དེ་མཁྱེན་ནོ། །
རྡོ་རྗེའི་ཡེ་ཤེས་སྙིང་གི་ཐིག་ལེ་རུ་འཕོས་ཏེ། །
གྲུབ་གཉིས་དངོས་གྲུབ་ནོར་བུའི་དགའ་སྟོན་ལ་རོལ་ནས། །
མགོན་པོ་ཁྱེད་ཀྱི་ཕྲིན་ལས་བྱེད་པར་རང་ཤོག་ཅིག །ཅེས་པའོ། །



བཅུ་གཅིག །རིག་གནས་གསར་བརྗེ་ཞེས་པའི་དུས་འགྱུར་གྱི་རྐྱེན་ངན་
དྲག་པོ་ཐུགས་དམ་གྱི་གྲོགས་སུ་བཞེས་པའི་ཚུལ།
རང་ལོ་ཞེ་བདུན་ཤིང་སྦྲུལ་ལོ་ནས་རེ་གཅིག་ས་ལུག་ལོའི་བར་ཁྱོན་ལོ་ངོ་བཅོ་ལྔ་ཙམ་གྱི་
ནང་རིག་གནས་གསར་བརྗེ་ཞེས་པའི་གོད་ཆག་ཡི་མུག་པའི་འོག །ས་སྐྱའི་ཞིང་པ་རྣམས་དང་
མཉམ་དུ་ཞིང་ལས་སོགས་འཇིག་རྟེན་གྱི་ལས་ལ་དབང་མེད་དུ་བཀོལ་བས་སྔར་གྱི་ཉམས་རྟོགས་



སྐྱེ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཐམས་ཅད་སྒྲིབ་ཅིང་། མི་དགེ་སྡིག་པའི་ལས་ཀྱིས་དུས་འདས་ཏེ་དགེ་བ་སྒྲུབ་པའི་ལོང་མ་
བྱུང༌། འོན་ཀྱང་རང་ངོས་ནས་ལྐོག་ཏུ་ཆག་མེད་རྣམ་བཞི་རྒྱས་བསྡུས་ལ་མ་ལྟོས་པའི་མ་ཆག་
པ་དང་། ཉམས་ལེན་ལའང་སྐབས་ཐོག་ཅི་བབ་ཀྱི་བརྩོན་ཁུལ་གྱིས་མི་དགེ་སྡིག་པའི་ཕྱོགས་
སྤོང་ཅི་ཐུབ་དང་དགེ་བའི་ཕྱོགས་ཅི་འགྲུབ། ཁྱད་པར་ལས་འབྲས་ལ་ཡིད་ཆེས་ཀྱིས་སྤང་བླང་
དང་སྒྱུ་མ་རྨི་ལམ་གྱི་ཉམས་ལའང་བོགས་ཅི་ཐོན་བྱས། དེའི་ཚེ་མཐོང་ཐོས་ཀྱི་གནས་སྐབས་
གང་གིས་ཀྱང་ཡིད་ཤིན་ཏུ་སྐྱོ་བ་ཁོ་ན་བྱུང་བའི་ཚེ་སྐྱོ་གླུ་འདི་འདྲ་ཞིག་བླངས་སོ། །
ཀྱེ་མ་ཀྱི་ཧུད་སྙིགས་མ་ལྔ་བདོའི་འགྲོ། །
ཆོས་དང་འཇིག་རྟེན་གཉིས་ཆར་མེད་པ་ཡི། །
སྐྱེ་བོ་གདུག་པའི་གཡོག་ཏུ་བཀོལ་གྱུར་པའི། །
ང་དང་ང་འདྲའི་ལས་ངན་སེམས་ཅན་ལ། །
ཕ་གཅིག་བླ་མ་མཆོག་གསུམ་ཐུགས་རྗེ་ཡིས། །



དཔལ་ས་སྐྱའི་རིག་མཛོད།
སྐྱབས་མགོན་དཔུང་གཉེན་དམ་པ་མཛད་དུ་གསོལ། །
ཀྱེ་མ་བདག་ཅག་དལ་འབྱོར་མི་ལུས་ཐོབ། །
རྒྱལ་བའི་བསྟན་པ་མཆོག་གི་སྒོ་རུ་ཞུགས། །
མཚན་ལྡན་བླ་མ་དམ་པས་རྗེས་སུ་བཟུང་། །
སྐྱེ་བ་གཏན་གྱི་འདུན་མ་བསྒྲུབ་རྒྱུ་ལ། །
གདུག་ཅན་སྐྱེ་བོའི་བྲན་གཡོག་ཏུ་གྱུར་ཏེ། །
རང་བཞན་དབང་མེད་སྡིག་པའི་ལས་ལ་བཀོལ། །
ཉིན་མཚན་ངལ་དུབ་ཁོ་ནས་དུས་འདས་པས། །
དལ་འབྱོར་སྟོང་ལོག་བྱས་སྙམ་ང་རེ་འགྱོད། །
ཕན་བདེའི་འབྱུང་གནས་ཐུབ་བསྟན་རིན་ཆེན་སྒྲོན། །
སྤེལ་བའི་ཐབས་ལ་སྙིང་ནས་སྤྲོ་གྱུར་ཅིང་། །
འཛིན་སྤེལ་གཡར་དམ་བདག་གིས་བཅས་མོད་ཀྱི། །
རང་རྐྱེན་ཤེས་རབ་སྙིང་རྗེ་མི་ལྡན་ཞིང་། །
གཞན་རྐྱེན་བསྟན་ལ་དད་པ་ཆེས་ཉུང་བས། །
བསྟན་པ་གསལ་བའི་ནུས་པ་མ་མཆིས་རྐྱེན། །
བསྟན་པའི་ཞབས་ཏོག་མ་གྲུབ་ང་རེ་འགྱོད། །
མ་གྱུར་འགྲོ་ཀུན་འཁོར་བའི་རྒྱ་མཚོ་ལས། །
འདྲེན་པའི་འགན་ཁུར་བདག་ལ་ཡོད་མོད་ཀྱི། །
རང་གི་རང་མགོ་རང་གིས་མི་ཐོན་པས། །
སེམས་ཅན་འགྲོ་དོན་མ་གྲུབ་ང་རེ་འགྱོད། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ལུས་སེམས་སྐྱེད་པའི་དྲིན་ཆེན་ཕ་མ་ཡིས། །
འདི་ཕྱིའི་རེ་ལྟོས་བདག་ལ་བཅོལ་མོད་ཀྱི། །
རང་ཉིད་བླུན་པོའི་བྲན་གཡོག་ཏུ་གྱུར་ནས། །
ཕ་མའི་དྲིན་ལན་མ་གསོས་ང་རེ་འགྱོད། །
དཔལ་མགོན་བླ་མ་རྫོགས་པའི་སངས་རྒྱས་ཀྱིས། །
གདམས་ངག་སྙན་བརྒྱུད་སྨིན་གྲོལ་ཕ་ཕོག་བསྩལ། །
ཐུགས་ཀྱི་དགོངས་པ་བདག་གིས་བསྐང་འོས་ཀྱང་། །
དབང་མེད་གཞན་གྱིས་སྡིག་པའི་ལས་ལ་བཀོལ། །
བླ་མའི་དགོངས་རྫོགས་མ་གྲུབ་ང་རེ་འགྱོད། །
མཁན་སློབ་དཀོན་མཆོག་གསུམ་པོ་དཔང་བཞག་ནས། །
སོ་ཐར་སྡོམ་པ་བསྲུང་བར་ཁས་བླངས་ཀྱང་། །
བདུད་ཀྱིས་དབང་བསྒྱུར་སྐལ་ངན་དབང་ཤོར་བས། །
སོ་ཐར་སྡོམ་པ་མ་བསྲུངས་ང་རེ་འགྱོད། །
ཕྱོགས་བཅུའི་སངས་རྒྱས་བྱང་སེམས་དཔང་བཞག་ནས། །
བྱང་སེམས་སྡོམ་པ་བསྲུང་བར་ཁས་བླངས་ཀྱང་། །
རྟག་ཏུ་རང་རྒྱལ་གཞན་ཕམ་བསམ་བློ་ཡིས། །
བྱང་སེམས་སྡོམ་པ་ཉམས་པས་ང་རེ་འགྱོད། །
རྗེ་བཙུན་བླ་མ་ཡི་དམ་དཀྱིལ་འཁོར་ལྷ། །
དཔའ་བོ་མཁའ་འགྲོའི་ཚོགས་རྣམས་དཔང་བཞག་ནས། །
གསང་སྔགས་དམ་ཚིག་བསྲུང་བར་ཁས་བླངས་ཀྱང་། །



དཔལ་ས་སྐྱའི་རིག་མཛོད།
རྒྱུ
འཁྲུལ་སྣང་རྒྱ་འབྱམས་ཁོ་ནས་དུས་འདས་པས། །
སྔགས་ཀྱི་སྡོམ་པ་ཤོར་བས་ང་རེ་འགྱོད། །
ཀྱི་ཧུད་ལས་ཉོན་གདུག་པའི་བྲན་གྱུར་ཅིང་། །
རང་གཞན་དབང་མེད་སྡིག་པའི་ལས་ལ་སྤྱོད། །
བསླབ་བྱ་དམ་ཚིག་སྡོམ་པ་ཐམས་ཅད་ཉམས། །
དམྱལ་བའི་བུད་ཤིང་ཡིན་སྙམ་ང་རེ་འགྱོད། །
དཔལ་མགོན་བླ་མ་སངས་རྒྱས་དངོས་དང་མཇལ། །
ཚེ་གཅིག་སངས་རྒྱས་འགྲུབ་པའི་གདམས་ངག་བསྩལ། །
ཚེ་དང་སྒྲུབ་པ་མཉམ་པར་དམ་བཅས་ཀྱང་། །
དམ་བཅའ་ཚད་དུ་མ་འཁྱོལ་ང་རེ་འགྱོད། །
མི་མེད་དབེན་པའི་རི་སུལ་དམ་པ་རུ། །
ཕུང་པོ་འཇའ་ལུས་བསྒྲུབ་རྒྱུ་ཡིན་པ་ལ། །
རྣམ་གཡེང་ཉོན་མོངས་ཅན་གྱི་གྲོང་གསེབ་ཏུ། །
རོ་དྲི་ཕ་ལེར་ལུས་པ་ང་རེ་འགྱོད། །
ང་རེ་འགྱོད་ཀྱང་ང་ལ་བྱ་ཐབས་བྲལ། །
འོན་ཀྱང་རང་ངོས་ཉམས་ལེན་འདི་ཙམ་སྟེ། །
སྲོག་གི་ཕྱིར་ཡང་དཀོན་མཆོག་བློས་མི་གཏོང༌། །
རྒྱལ་སྲིད་ཆེད་དུའང་ལས་འབྲས་ཁྱད་མི་གསོད། །
ཅི་ལ་ཐུག་ཀྱང་བྱང་སེམས་བློས་མི་གཏོང་། །
གཤེད་མས་བྲབ་ཀྱང་དྲན་པ་གསུམ་མི་བརྗེད། །



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཇི་ལྟར་བཀོལ་ཡང་སྒྱུ་མ་རྨི་ལམ་གོ །
འདི་ནི་ཁོ་བོའི་རྣམ་ཐར་སྙིང་པོ་ཡིན།
ཁྱད་པར་དམ་པ་རྡོ་རྗེ་འཆང་དབང་དེས། །
འཁོར་འདས་ཆོས་ཀུན་རང་སེམས་ཆོ་འཕྲུལ་དང་། །
སེམས་ཉིད་གསལ་སྟོང་བླ་མ་སྐུ་གསུམ་དུ། །
རང་ངོ་སྤྲད་པའི་ཚུལ་ལ་བསྒོམ་པ་ཡི། །
ཉམས་སུ་མྱོང་བའི་རྟོགས་ཚད་མ་མཆིས་ཀྱང་། །
མོས་པའི་གོ་ཡུལ་རྡོ་ལ་རི་མོ་བཞིན། །
མི་ལྡོག་ཡིད་ཆེས་སྙིང་ལ་རྙེད་འདི་ཙམ། །
ད་ལྟའི་དུས་ན་སྐྱོ་གྲོགས་གཅིག་པུར་གྱུར། །
ཐ་མལ་ཤེས་པ་སངས་རྒྱས་རློན་པ་དང་། །
ཅིར་སྣང་ཐམས་ཅད་ཆོས་སྐུའི་ཞིང་ཁམས་སུ། །
རང་ངོ་སྤྲད་པའི་བཀའ་དྲིན་འདི་བསམ་ཚེ། །
མི་བཟོད་དད་པའི་མཆི་མ་གཡོ་བར་གྱུར། །
གང་དུ་འདུག་ཀྱང་ཆོས་སྐུའི་ཞིང་ཁམས་ཏེ། །
སུ་དང་འགྲོགས་ཀྱང་ཆོས་སྐུའི་ཡི་དམ་ལྷ། །
ཅི་ཟ་ཅི་འཐུང་ཆོས་སྐུའི་ཚོགས་འཁོར་དང་། །
ཅི་བྱ་ཅི་བྱེད་ཆོས་སྐུའི་ཡོ་ལང་སྟེ། །
བདེ་སྡུག་བཟང་ངན་འབྱོར་རྒུད་ལ་སོགས་པ། །
ཐམས་ཅད་ཆོས་ཉིད་སྟོང་པའི་རོལ་པར་གོ །
19]



དཔལ་ས་སྐྱའི་རིག་མཛོད།
NY!
ཆོས་སྐུའི་རྣལ་འབྱོར་ཇི་ལྟར་བྱས་ཀྱང་སྐྱིད། །
བདེ་སྡུག་སྣ་ཚོགས་རྨི་ལམ་སྣང་བ་འདྲ། །
སྐྱེ་ཤི་བར་དོ་སྒྱུ་མའི་རོལ་རྩེད་འདྲ། །
གནས་ཡུལ་ལོངས་སྤྱོད་དྲི་ཟའི་གྲོང་དང་མཚུངས། །
འདོད་ཡོན་སྤྱོད་མེད་སྨིག་རྒྱུའི་ཆུ་དང་འདྲ། །
མཛེས་མར་སྣང་བ་ནམ་མཁའི་འཇའ་ཚོན་འདྲ། །
སྣང་བ་སྣང་སྟོང་ཆུ་ཡི་ཟླ་བ་བཞིན། །
གྲག་པ་གྲག་སྟོང་བྲག་ཅའི་སྒྲ་དང་མཚུངས། །
རིག་པ་རིག་སྟོང་ནམ་མཁའི་གློག་འགྱུ་བཞིན། །
རྙེད་དང་མ་རྙེད་བདེ་དང་མི་བདེ་དང་། །
གྲགས་དང་མི་གྲགས་བསྟོད་དང་སྨད་པ་སྟེ། །
འཇིག་རྟེན་ཆོས་བརྒྱད་ཡེ་ཤེས་རོལ་པར་ཤར། །
མིག་ཡོར་རབ་རིབ་ནམ་མཁའི་སྤྲིན་བཞིན་རྟོགས། །
སྒྱུ་མའི་རྣལ་འབྱོར་བདེ་སྡུག་རྫུན་དུ་ཟད། །
དེ་སྐད་མདོ་ཁམས་ཤར་ནས་འཁྱམས་པ་ཡི། །
སྤྲང་རྒན་འཇམ་དབྱངས་བློ་གསལ་ཞེས་བགྱི་བས། །
དཔལ་ལྡན་ས་སྐྱར་གྲགས་པའི་གནས་མཆོག་ཏུ། །
མེ་འབྲུག་གྲོ་བཞིན་ཟླ་བའི་བརྒྱད་ཉིན་སྨྲས། །
ཞེས་སོ། །སྐབས་འདི་རྣམས་སུ་ཉིན་མོ་ལུས་ངག་དགེ་བའི་ལས་ལ་སྤྱོད་པའི་ལོང་མེད་ཀྱང་
མཚན་མོའི་དུས་སུ་ལུས་ངག་གི་དགེ་སྦྱོར་ཅི་རིགས་པ་དང་། ཁྱད་པར་དམ་ཚིག་གཙང་བའི་



ཏུཉྩ།
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སློབ་བུ་འགའ་ཞིག་ལ་གསང་ཐབས་སུ་ཆོས་འབྲེལ་འདྲ་བགྱི་བའི་གོ་སྐབས་ཀྱང་ཅུང་ཙམ་བྱུང་
བའི་སྐབས་ཤིག་ལ་སློབ་བུ་དགེ་འདུན་བསྟན་འཛིན་གྱིས་དུས་ངན་འདི་འདྲ་བའི་ནང་བླ་མ་ཁྱེད་
དང་མཇལ་བ་སྐལ་བ་བཟང་སོང་བས། ད་རེས་ཁྱེད་ཀྱི་མཛད་རྣམ་བསྡུས་ཙམ་ཞིག་དང་དུས་
ངན་འདི་ལ་དཔེ་བའི་ཆོས་ཉམས་ལེན་བྱ་ཚུལ་གྱི་ཞལ་གདམས་ཐུང་ངུ་ཞིག་ཀྱང་ཞུ་ཟེར་བའི་
ལན་དུ་འདི་སྨྲས་སོ། །
མཆོག་གསུམ་རྩ་བ་གསུམ་དང་སྐུ་གསུམ་སོགས། །
གཅིག་ཏུ་འདུས་པ་རྗེ་བཙུན་རྡོ་རྗེ་འཆང་། །
སྡོམ་གསུམ་བཀའ་དྲིན་སྩོལ་བའི་དྲིན་ཆེན་རྗེ། །
དཔལ་མགོན་བླ་མ་རྫོགས་པའི་སངས་རྒྱས་འདུད། །
དད་དང་དམ་ཚིག་སྣང་བ་མ་འགྱུར་བའི། །
བུ་མཆོག་ཁྱོད་ཀྱིས་ཇི་ལྟར་དྲིས་པའི་ལན། །
མདོར་བསྡུས་ཚིག་གི་ཕྲེང་བ་འདི་ལྟར་སྤེལ། །



དཔལ་ས་སྐྱའི་རིག་མཛོད།
རྒྱུ
འདོ་མེད་ཆོས་ལྟར་བཅོས་པའི་དྲེད་པོ་ལ། །
བླ་མའི་མིང་ཙམ་འཛིན་པའི་སྤྲང་བན་བདག །
སྐྱེས་པའི་ཡུལ་ནི་མདོ་ཁམས་ཤར་གྱི་ཕྱོགས། །
སྡེ་བཞི་དགེ་བཅུ་འཛོམས་པའི་ས་ཡི་ཆར། །
ཐུབ་བསྟན་རིན་ཆེན་མཆོག་གི་སྒོར་ཞུགས་ནས། །
སྤྱིར་ནི་ཡོངས་འཛིན་དམ་པ་བཅུ་ཕྲག་གསུམ།
ཁྱད་པར་དྲིན་ཆེན་བླ་མ་རྣམ་པ་གསུམ། །
འཇམ་མགོན་བླ་མ་ངག་དབང་ལེགས་པ་དང་། །
འཇམ་དཔལ་དབྱངས་དངོས་ཆོས་ཀྱི་རྒྱལ་མཚན་དང༌། །
འཇམ་དབྱངས་བླ་མ་ཆོས་ཀྱི་བློ་གྲོས་ཡིན། །
ཀུན་གྱི་ནང་ནས་འགྲན་ཟླ་བྲལ་བ་ནི། །
འཇམ་དབྱངས་བླ་མ་མཁྱེན་བརྩེའི་དབང་པོ་ཞེས། །
རྩོད་པའི་དུས་ཀྱི་ཐམས་ཅད་མཁྱེན་པ་དེའི། །
ཕྲིན་ལས་སྤེལ་ཕྱིར་ཕྲིན་ལས་སྤྲུལ་པའི་སྐུ། །
ཀུན་མཁྱེན་བླ་མ་རྡོ་རྗེ་གཟི་བརྗིད་རྩལ། །
འཇམ་དབྱངས་བླ་མ་ཆོས་ཀྱི་བློ་གྲོས་ཡིན། །
ཆོས་ལུགས་གྲུབ་མཐའ་ཇི་ལྟར་ཡིན་ཞེས་པ། །
སྤྱིར་ནི་སྔ་འགྱུར་བཀའ་གདམས་ལམ་འབྲས་དང་། །
བཀའ་ཤངས་སྦྱོར་དྲུག་ཞི་གཅོད་བསྙེན་སྒྲུབ་སོགས། །
སྒྲུབ་བརྒྱུད་ཤིང་རྟ་བརྒྱད་ཀྱི་བཀའ་བབས་ཆོས། །
gere
cE



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དེང་སང་བོད་ན་བཞུགས་པ་ཕལ་ཆེར་ཐོས། །
དེ་ཕྱིར་ཆོས་ལ་ཕྱོགས་རིས་མ་མཆིས་ཀྱང་། །
པཎ་གྲུབ་དབང་པོ་དཔལ་ལྡན་བིར་ཝ་པས། །
རྗེ་བཙུན་ས་སྐྱ་པ་ལ་གདམས་པ་ཡི། །
གསུང་ངག་ལམ་དང་འབྲས་བུའི་གདམས་པ་འདི། །
བན་རྒན་བདག་གི་ཉམས་ལེན་སྙིང་པོ་ཡིན། །
དང་པོ་ཆོས་སྒོར་ཞུགས་པ་ནས་བརྩམས་ཏེ། །
ད་ལྟ་ཤི་རྒས་མཐའ་ལ་ཐུག་གི་བར། །
དཀར་པོ་དགེ་བའི་སྣང་བ་མ་བྲལ་ཞིང་། །
ལས་འབྲས་ཚུལ་ལ་ཡིད་ཆེས་རྙེད་པ་ཡིས། །
བླང་དོར་གནད་ལ་ཅི་ནུས་འབད་པར་བྱས། །
སོ་བྱང་སྔགས་ཀྱི་སྡོམ་པ་གསུམ་པོ་ནི། །
རྟེན་འབྲེལ་སྣ་ཚོགས་དུས་ཀྱི་བྱེད་པོ་ཡིས། །
ཚུལ་བཞིན་བསྲུང་བའི་གོ་སྐབས་མ་རྙེད་ཀྱང་། །
རྩ་བའི་ལྟུང་བ་རྣམས་དང་མ་འགལ་ཙམ། །
དབང་དང་གདམས་ངག་ཟབ་མོ་མང་ཐོབ་ཅིང་། །
མི་མེད་དབེན་པའི་རི་སུལ་འགའ་ཞིག་ཏུ། །
ཅུང་ཟད་ཉམས་སུ་བླངས་པའི་རྟེན་འབྲེལ་དང༌། །
དཔལ་མགོན་བླ་མ་རྫོགས་པའི་སངས་རྒྱས་ལ། །
མི་ཕྱེད་གུས་པའི་བསམ་སྦྱོར་མི་དམན་ཞིང་། །



དཔལ་ས་སྐྱའི་རིག་མཛོད།
ཐུགས་བརྩེའི་ཐུགས་ཀྱིས་རྗེས་སུ་བཟུང་བའི་མཐུས། །
ཆོས་ཀུན་སེམས་སུ་ཤེས་པའི་དཔའ་གདེང་དང་། །
སེམས་ཉིད་སྟོང་གསལ་སྐུ་གསུམ་ངང་ཉིད་དུ། །
གང་ཤར་སྣང་བ་ལམ་དུ་ཁྱེར་བ་ཡི། །
སྒྱུ་མའི་རྣལ་འབྱོར་བདེ་སྡུག་རྫུན་དུ་ཟད། །
བསྐྱེད་རྫོགས་རིམ་པ་གཉིས་ཀྱི་ཉམས་ལེན་དང་། །
ལྟ་སྒོམ་སྤྱོད་པའི་མན་ངག་ཐམས་ཅད་ཀུན། །
ཚུལ་བཞིན་སྒྲུབ་པའི་གོ་སྐབས་མ་མཆིས་ཀྱང་། །
རིག་ཐོག་གཅིག་ལ་དབང་བཞིའི་ཉམས་ལེན་ཀུན། །
དྲིལ་བའི་ལྟ་བ་འཁོར་འདས་དབྱེར་མེད་ལ། །
མི་འཕྲོག་ཡིད་ཆེས་རྡོ་ལ་རི་མོ་བཞིན། །
མཉམ་རྗེས་ཡེ་ཤེས་འཁོར་ལོའི་དུས་འདའ་བ། །
ད་ལྟའི་དུས་ན་སྐྱོ་གྲོགས་གཅིག་པུ་ཉིད། །
དེ་སྐད་མདོ་ཁམས་ཤར་ནས་འཁྱམས་པ་ཡི། །
སྒྱུ་མའི་རྣལ་འབྱོར་འཇམ་དབྱངས་བློ་གསལ་གྱིས། །
སྒྱུ་མའི་ཉམས་མྱོང་བན་བུན་ངང་ཉིད་ནས། །
སྒྱུ་མར་གྱུར་པའི་གཏམ་གྱི་སྦྱོར་བ་འདི། །
སྒྱུ་མའི་བུ་ལ་སྒྱུ་མ་བཞིན་གདམས་མཐུས། །
སྒྱུ་མའི་ས་ལམ་དུས་འདིར་བགྲོད་བྱས་ཏེ། །
སྒྱུ་མའི་སངས་རྒྱས་མྱུར་དུ་ཐོབ་པར་ཤོག །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
SELE
)
ཅེས་སྨྲས། ཡང་ནུབ་གཅིག་བླ་མ་རིན་པོ་ཆེའི་མཛད་རྣམ་ངོ་མཚར་དང་བྱིན་རླབས་ཆེ་བས་
བདག་གི་རྒྱུད་ལའང་ཆོས་ཀྱི་གནད་འགག་ཅུང་ཟད་གོའང་ད་དུང་བློས་འཁེལ་བའི་ཆོས་ཤིག་
བྱེད་མ་ཤེས་ཤིང་། ཁྱད་པར་སྒྱུ་མའི་རྣལ་འབྱོར་པར་བདེ་སྡུག་རྫུན་དུ་ཟད་པའི་ཉམས་ལེན་
ཟབ་མོ་དེ་ཕྱོགས་ཙམ་ཡང་མ་གོ་བས་དེ་དོན་གོ་བདེར་སྟོན་པའི་ཞལ་གདམས་ཤིག་གསུང་དུ་
གསོལ་ཞེས་ཟེར་བའི་ལན་དུ་འདི་སྨྲས་སོ། །
རབ་འབྱམས་ཞིང་གི་རྒྱལ་བ་ཐམས་ཅད་ཀྱི། །
ཡེ་ཤེས་ཕུང་པོ་གཅིག་ཏུ་འདུས་པའི་སྐུ། །
དཔལ་མགོན་བླ་མ་རྫོགས་པའི་སངས་རྒྱས་ལ། །
རྣམ་ཀུན་དང་བའི་ཡིད་ཀྱིས་ཕྱག་འཚལ་ལོ། །
དད་དང་དམ་ཚིག་སྣང་བ་མ་འགྱུར་བའི། །
བུ་མཆོག་ཁྱོད་ཀྱིས་སླར་ཡང་དྲིས་པའི་ལན། །
འཁྲུལ་མེད་བླ་མའི་ཞལ་ལུང་ཇི་བཞིན་དབྱེ། །
ལས་དང་འབྲས་བུའི་ཚུལ་ལ་ཡིད་ཆེས་ནས། །



དཔལ་ས་སྐྱའི་རིག་མཛོད།
རྒྱུ
1T
ངན་སོང་ལྟུང་བར་འགྱུར་སྙམ་ཡིད་འབྱུང་བ། །
དེ་ཀ་ཁོ་ན་ཤིན་ཏུ་ལེགས་པ་སྟེ། །
ལས་འབྲས་ཚུལ་ལ་ཡིད་ཆེས་སྙིང་ནས་སྐྱེས། །
བླང་དོར་ཚུལ་བཞིན་བྱེད་པའི་གང་ཟག་ནི། །
ནམ་ཡང་ངན་འགྲོར་འགྲོ་བ་མི་སྲིད་དོ། །
སྐབས་དོན་སྒྱུ་མའི་རྣལ་འབྱོར་བདེ་དང་སྡུག །
རྫུན་དུ་ཟད་པའི་ཟབ་དོན་འགྲོལ་ལོ་སྐད། །
འདི་དོན་རྒྱལ་བ་རྣམས་ཀྱིས་སྦས་པའི་ཆོས། །
ལྟ་བ་འཁོར་འདས་དབྱེར་མེད་མ་རྟོགས་པར། །
སྒྱུ་མ་རྨི་ལམ་ཇི་བཞིན་ཤེས་མི་འགྱུར། །
འདི་མ་རྟོགས་པས་ཁམས་གསུམ་འཁོར་བ་ལས། །
ཐར་བའི་ཐབས་གཞན་གང་ཡང་ཡོད་མ་ཡིན། །
འདི་དོན་རྟོགས་པར་འདོད་པའི་གང་ཟག་གིས། །
བརྒྱུད་ལྡན་བླ་མ་ཡུན་དུ་བསྟེན་པར་བྱ། །
འོན་ཏེ་འདི་དོན་ཟུར་ཙམ་འདི་ལྟ་སྟེ། །
དགྲ་གཉེན་སྣ་ཚོགས་སྒྱུ་མའི་རོལ་གར་འདྲ། །
ཆགས་སྡང་སྐྱེ་བའི་བྱིས་པ་ཡ་རེ་ང་། །
དགྲ་གཉེན་སྒྱུ་མའི་ཚུལ་ལ་ངོ་འཕྲོད་པའི། །
སྒྱུ་མའི་རྣལ་འབྱོར་དགྲ་གཉེན་རྫུན་དུ་ཟད། །
སྐྱེ་ཤི་བར་དོ་མཚན་མོའི་རྨི་ལམ་འདྲ། །
e



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དེ་ལ་བདེན་པར་ཞེན་པ་ཉོན་རེ་མོངས། །
སྐྱེ་ཤི་རྨི་ལམ་ཙམ་དུ་ཐག་ཆོད་པའི། །
རྨི་ལམ་རྣལ་འབྱོར་སྐྱེ་ཤི་རྫུན་དུ་ཟད། །
རྙེད་དང་མ་རྙེད་སྨིག་རྒྱུའི་ཆུ་དང་འདྲ། །
ནོར་ལ་སྲེད་པའི་རྨོངས་པ་ཨ་ཐང་ཆད། །
འབྱོར་རྒུད་སྨིག་རྒྱུའི་ཆུ་ལྟར་ངོ་འཕྲོད་པའི། །
སྨིག་རྒྱུའི་རྣལ་འབྱོར་འབྱོར་རྒུད་རྫུན་དུ་ཟད། །
སྙན་དང་མི་སྙན་བྲག་ཅའི་སྒྲ་དང་འདྲ། །
བསྟོད་སྨད་བྲག་ཅའི་སྒྲ་ལ་ཞེན་པ་ཡི། །
སོ་སོ་སྐྱེ་བོ་རྣམས་ནི་ཚིག་གིས་བསླུས། །
བསྟོད་སྨད་བྲག་ཅའི་སྒྲ་ལྟར་ངོ་འཕྲོད་པའི། །
བྲག་ཅའི་རྣལ་འབྱོར་བསྟོད་སྨད་རྫུན་དུ་ཟད། །
མཛེས་དང་མི་མཛེས་ནམ་མཁའི་འཇའ་ཚོན་འདྲ། །
གཟུགས་ལ་ཞེན་པའི་རྨོངས་པ་ཉོན་རེ་མོངས། །
སྣང་སྟོང་འཇའ་ཚོན་ལྟ་བུར་ངོ་འཕྲོད་པའི། །
འཇའ་ཚོན་རྣལ་འབྱོར་མཛེས་བཙོག་རྫུན་དུ་ཟད། །
གནས་ཡུལ་ལོངས་སྤྱོད་དྲི་ཟའི་གྲོང་ཁྱེར་འདྲ། །
དྲི་ཟའི་གྲོང་ཁྱེར་བདེན་པར་འཛིན་པ་ཡི། །
བྱིས་པ་རྣམས་ནི་སྲིད་པར་ཡུན་རིང་འཁོར། །
གནས་གྲོང་དྲི་ཟའི་གྲོང་ཁྱེར་ལྟར་ཤེས་པའི། །
iqbt;



དཔལ་ས་སྐྱའི་རིག་མཛོད།
རྣལ་འབྱོར་པ་དེ་སྲིད་པ་རང་གྲོལ་ཡིན། །
སྣང་བ་སྣང་ཡང་མེད་པ་མིག་ཡོར་འདྲ། །
དངོས་པོ་མཚན་མར་ཞེན་པའི་མི་རེ་འཁྲུལ། །
སྣང་བ་མིག་ཡོར་ཙམ་དུ་ངོ་འཕྲོད་པའི། །
རྣལ་འབྱོར་པ་དེ་སྣང་བས་འཆིང་མི་ནུས། །
འདོད་ཡོན་དངོས་མེད་ཆུ་ཡི་ཟླ་བ་འདྲ། །
དེ་ལ་ཞེན་ཅིང་ཆགས་པ་ཤིན་ཏུ་འཁྲུལ། །
འདོད་ཡོན་ཆུ་ཟླ་ལྟ་བུར་ངོ་འཕྲོད་པའི། །
ཆུ་ཟླའི་རྣལ་འབྱོར་འདོད་ཡོན་གྱིས་མི་འཆིང་། །
དེས་ན་ཆོས་ཀུན་སྒྱུ་མར་ཐག་ཆོད་ཅིང་། །
སྒྱུ་མ་རྨི་ལམ་ཉམས་དང་མི་འབྲལ་བའི། །
སྒྱུ་མའི་རྣལ་འབྱོར་བདེ་སྡུག་རྫུན་དུ་ཟད། །
རྟེན་འབྲེལ་སྣ་ཚོགས་དུས་ཀྱི་བྱེད་པ་ཡིས། །
ལུས་ངག་དལ་བར་སྡོད་པའི་ལོང་མེད་ཀྱང་། །
སྒྱུ་མ་རྨི་ལམ་ཉམས་དང་མི་འབྲལ་བར། །
འགྲོ་འདུག་ཟ་ཉལ་སྤྱོད་ལམ་ཐམས་ཅད་དུ། །
ཆོས་སྐུའི་དྲན་པ་ནམ་ཡང་མ་བརྗེད་ན། །
གར་སོང་གར་བསྡད་ཆོས་སྐུའི་ཞིང་ཁམས་ཡིན། །
ཅི་ཟ་ཅི་འཐུང་ཆོས་སྐུའི་འཚོ་བ་ཡིན། །
ཅི་བྱ་ཅི་བྱེད་ཆོས་སྐུའི་ཡོ་ལང་ཡིན། །
g



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བདེ་སྡུག་འབྱོར་རྒུད་ཆོས་སྐུའི་རྣམ་རོལ་ཡིན། །
སྐྱེ་ཤི་བར་དོ་ཆོས་སྐུའི་ངང་ཉིད་ཡིན། །
ཆོས་སྐུའི་རྣལ་འབྱོར་ཇི་ལྟར་བྱས་ཀྱང་སྐྱིད། །
འཁོར་འདས་ཆོས་ཀུན་སྒྱུ་མ་རྨི་ལམ་ལྟར། །
སྣང་ཡང་བདེན་མེད་སྟོང་པར་ཐག་ཆོད་ན། །
འཇིག་རྟེན་ཆོས་བརྒྱད་ཡེ་ཤེས་རོལ་པ་ཡི།
ལམ་གྱི་གྲོགས་སུ་འཆར་རོ་སྙིང་གི་བུ། །
མདོར་ན་ཐ་སྙད་ལས་འབྲས་ཁྱད་མི་གསོད། །
མོས་གུས་བྱང་ཆུབ་སེམས་གཉིས་རྒྱུད་ལ་བསྟེན། །
སྒྱུ་མ་རྨི་ལམ་ཉམས་དང་མི་འབྲལ་བར། །
ཆོས་ཀུན་དབྱིངས་ཀྱི་རོལ་པའི་ལྟད་མོར་ལྟོས། །
དེ་སྐད་མདོ་ཁམས་ཤར་ནས་འཁྱམས་པ་ཡི།
སྒྱུ་མའི་རྣལ་འབྱོར་འཇམ་དབྱངས་བློ་གསལ་གྱིས། །
ཆུ་གླང་ཟླ་བ་བདུན་པའི་ཚེས་བརྒྱད་ལ། །
ལེགས་པར་བྲིས་འདིས་ཁྱོད་ལ་ཕན་གྱུར་ཅིག །ཅེས་སྨྲས།
།



དཔལ་ས་སྐྱའི་རིག་མཛོད།
སླར་ཉིན་ཞིག་གསང་ཐབས་སུ་ཡི་གེ་ཞིག་གཏད་བྱུང་བར།
བླ་མ་རིན་པོ་ཆེའི་
སྐུ་དྲིན་དང་བྱིན་རླབས་ཁོ་ནས་བདག་གི་རྒྱུད་ལ་འཆི་བར་སྐྲག་པའི་བློ་བཅོས་མ་མ་ཡིན་པ་ཞིག་
སྐྱེ་བཞིན་བདོག་ལ། དེ་ལ་སྨན་དུ་རེ་བའི་སེམས་ཀྱི་ཁྱེར་སོའམ་ཆོས་ཉམས་ལེན་གྱི་རིམ་པའང་
ཅུང་ཙམ་རེ་ཐོན་གྱིན་ཡོད་མོད། ལྟ་བ་འཁོར་འདས་དབྱེར་མེད་ལ་བློ་སྦྱོང་རྒྱུ་དེ་སྤྱིར་ན་བདག་
མོས་གུས་དང་དག་སྣང་ཆུང་ཞིང་། ཁྱད་པར་སྐྱེས་སྦྱངས་ཀྱི་ཤེས་རབ་ཤིན་ཏུ་དམན་པས་ད་དུང་
ལམ་དུ་ལྷོངས་དཀའ་བར་འདུག་པས་ཕྱིས་སུ་དཔེ་བལྟས་འདྲ་བྱ་རྒྱུ་བྱུང་ཚེ་དཔེ་གང་ལ་བལྟས་
ན་ཕན་ཐོགས་ཆེ་ཚུལ་སོགས་ཀྱི་ཞལ་གདམས
དམས་ཤིག་གསུང་དུ་གསོལ་ཞེས་བྲིས་འདུག་པའི་ལན་དུ།
སྐྱེ་ཤི་བར་དོའི་འཁྲུལ་སྣང་སྣ་ཚོགས་པ། །
སྐྱེ་མེད་སྐུ་གསུམ་ཀློང་དུ་ངོ་སྤྲད་ཅིང་། །
དཀྱིལ་འཁོར་བཞི་ལ་དབང་བཞི་ལེགས་བསྐུར་ཏེ། །
ལམ་བཞི་བསྒོམ་པའི་སྣོད་རུང་དུ་མཛད་ནས། །
སྐུ་བཞིའི་རྟེན་འབྲེལ་མ་ལུས་བསྒྲིགས་མཛད་པའི། །
དཔལ་མགོན་བླ་མ་རྫོགས་པའི་སངས་རྒྱས་ལ། །
རྣམ་ཀུན་དང་བའི་ཡིད་ཀྱིས་ཕྱག་འཚལ་ལོ།
བུ་མཆོག་ཁྱོད་ལ་བྱིན་གྱིས་བརླབ་ཏུ་གསོལ། །
མདོ་ཁམས་ཤར་གྱི་ཕྱོགས་ནས་འཁྱམས་པ་ཡི། །
ཆོས་མེད་སྤྲང་པོ་མཉྫམ་ཏི་ལ། །
དད་དང་དམ་ཚིག་སྣང་བ་མ་འགྱུར་བའི། །
བུ་མཆོག་ཁྱོད་ཀྱིས་ཇི་ལྟར་དྲིས་པའི་ལན། །
མདོར་བསྡུས་ཚིག་གི་ཕྲེང་བ་འདི་ལྟར་སྤེལ། །
།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཁྱོད་ཀྱི་རྒྱུད་ལ་དད་དང་ཤེས་རབ་དང་། །
ལྷག་པར་ནམ་འཆི་ཆ་མེད་བསམ་པ་ཡི། །
ངེས་འབྱུང་དྲག་པོ་རྒྱུན་དུ་སྐྱེས་པ་དེ། །
ཆོས་ཀྱི་སྙིང་པོ་ཡིན་པས་ཤིན་ཏུ་ལེགས། །
ལྟ་བ་འཁོར་འདས་དབྱེར་མེད་སྦས་པའི་དོན། །
ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱི། །
རྒྱུད་གསུམ་མཛེས་པའི་རྒྱན་ལས་བྱུང་བ་ལྟར། །
གོ་ཡུལ་ཡི་གེར་བཀོད་པ་དེ་ག་ཡང་། །
རྒྱལ་བ་དགྱེས་པའི་ལམ་བཟང་ཡིན་མོད་ཀྱི། །
གོ་དོན་ཉམས་སུ་མྱོང་བ་མ་བྱུང་ན། །
རྒྱ་མཚོའི་འགྲམ་དུ་སྐོམ་གྲིས་ཤི་བ་བཞིན། །
དེ་ཕྱིར་ཉམས་སུ་བླངས་ནས་ཉམས་མྱོང་གི །
རྟོགས་པའི་གདེང་ཚད་ཡོད་པ་ཤིན་ཏུ་གཅེས། །
འདི་དོན་ཟབ་མོ་བླ་མའི་རྣལ་འབྱོར་དང་། །
ཚོགས་བསགས་སྒྲིབ་པ་སྦྱངས་པའི་ལག་རྗེས་ལས། །
དཔེ་ཆར་བལྟས་པས་གོ་བར་ནུས་མ་ཡིན། །
དེ་ཕྱིར་འཇམ་དབྱངས་བླ་མ་ས་པཎ་གྱིས། །
ངེད་ཀྱི་ཕྱག་རྒྱ་ཆེན་པོ་ནི། །
དབང་ལས་བྱུང་བའི་ཡེ་ཤེས་དང་། །
རིམ་པ་གཉིས་ཀྱི་ཏིང་འཛིན་ལས། །



དཔལ་ས་སྐྱའི་རིག་མཛོད།
བྱུང་བའི་རང་བྱུང་ཡེ་ཤེས་ཡིན། །
འདི་ཡི་རྟོགས་པ་གསང་སྔགས་ཀྱི། །
ཐབས་ལ་མཁས་ན་ཚེ་འདིར་འགྲུབ། །
གསུངས་པའི་དགོངས་དོན་ཇི་བཞིན་ཡིན། །
ལམ་འབྲས་སྤྱི་ཡི་ཆོས་སྐད་ལ། །
ཐོས་བསམ་གོ་ཡུལ་ཙམ་ཞིག་ལ། །
ལྟ་བར་བཞག་པའི་ལུགས་ཤིག་དང་། །
ཉམས་མྱོང་ཏིང་ངེ་འཛིན་ཉིད་ལ། །
ལྟ་བར་བཞག་པའི་ལུགས་ཤིག་ལས། །
ལྟ་བ་འཁོར་འདས་དབྱེར་མེད་ནི། །
ཕྱི་མ་འདི་དང་མཚུངས་པ་ཡིན། །
ཆོས་ཀུན་སེམས་སུ་ངོ་འཕྲོད་ཅིང་། །
སེམས་ཉིད་སྐུ་གསུམ་ངོ་འཕྲོད་དེ། །
རིག་ཐོག་གཅིག་ཏུ་དབང་བཞི་ཡི། །
ཉམས་ལེན་དྲིལ་བའི་མི་དེ་ནི། །
ཆ་ལུགས་ཇི་ལྟར་གནས་ཀྱང་རུང་། །
དགོངས་པ་སངས་རྒྱས་རྣམས་དང་མཉམ། །
འཇིགས་མེད་སེང་གེ་རྒྱུ་བ་བཞིན། །
གང་ལའང་ཉམ་ང་བག་ཚ་མེད། །
དེ་སྐད་ཆོས་དང་འཇིགས་རྟེན་གྱི། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བྱ་བ་གང་ཡང་མ་ནུས་ཀྱང་། །
འདི་ཕྱི་བར་དོ་ཐམས་ཅད་ཀྱི། །
འདུན་མ་བླ་མ་ལ་རེ་བའི། །
སྤྲང་རྒན་འཇམ་དབྱངས་བློ་གསལ་གྱིས། །
རང་གི་གོ་ཡུལ་ཡི་གེར་བཀོད། །
གང་ལྟར་ཡིན་རུང་ད་ལྟར་གྱི། །
ཤེས་པ་བསམ་བརྗོད་བྲལ་བའི་ངང་། །
བདེ་སྡུག་རྟོག་པ་ལམ་འཁྱེར་བའི། །
གཏད་མེད་རྣལ་འབྱོར་གཅིག་ཏུ་བདེ། །
ཆོས་ཀུན་སྒྱུ་མར་ངོ་འཕྲོད་ཅིང་། །
སྒྱུ་མའི་ཉམས་དང་མི་འབྲལ་བའི། །
སྒྱུ་མའི་རྣལ་འབྱོར་གཅིག་ཏུ་བདེ། །
ཞེས་པ་འདི་ཡི་གེར་བྲིས་ནས་གསང་ཐབས་སུ་སྤྲད་དོ། །



དཔལ་ས་སྐྱའི་རིག་མཛོད།
གཞན་ཡང་འདི་དག་གི་སྐབས་སུ་ཚེས་བརྒྱད་ནམ་ཡིན་ལ་རྗེ་བཙུན་མ་མྱུར་མ་དཔའ་
མོའི་དཀྱིལ་འཁོར་དུ་ཚོགས་ཀྱི་འཁོར་ལོ་མ་ཆག་པ་བསྐོར་ཞིང་། དེའི་ཚེ་གླུ་བླངས་པ་ནི།
ཨ་ཧོ། དེ་རིང་མཁའ་འགྲོའི་དུས་བཟང་ཡར་ངོ་ཡི་ཚེས་བརྒྱད། །
ཡ་ཀིའི་ངེས་པ་ལྔ་ལྡན་འོག་མིན་གྱི་ཞིང་ན། །
ལྷན་སྐྱེས་རྡོ་རྗེ་བཙུན་མོ་རིག་བྱེད་ཀྱི་དགའ་མ། །
རྒྱལ་བ་རབ་འབྱམས་འདུས་པའི་དཀྱིལ་འཁོར་གྱི་ལྷ་ཚོགས། །
འཁོར་འདས་ཡེ་ཤེས་རོལ་པའི་ཚོགས་འཁོར་དེ་བསྐོར་ཡོད། །
ཡེ་ཤེས་གཅིག་ཏུ་བྱིན་རློབས་ལོངས་སྐུ་ཡི་དགའ་མ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཕ་ཀིའི་ཡུལ་ཆེན་ཉི་ཤུ་རྩ་བཞི་ཡི་ཞིང་ན། །
ཞིང་སྐྱེས་རྡོ་རྗེ་བཙུན་མོ་རིག་བྱེད་ཀྱི་དགའ་མ། །
གནས་གསུམ་དཔའ་བོ་མཁའ་འགྲོ་གྲུབ་པ་དང་རིག་འཛིན། །
བདེ་སྟོང་ཉེར་རྒྱུ་སྤྱོད་པའི་ཚོགས་འཁོར་དེ་བསྐོར་ཡོད།
ཉེ་རྒྱུའི་སྤྱོད་མཆོག་སྒྲུབས་ཤིག་སྤྲུལ་སྐུ་ཡི་དགའ་མ། །
འདི་ན་སྣང་སྲིད་དག་པ་རབ་འབྱམས་ཀྱི་ཞིང་ན། །
སྔགས་སྐྱེས་རྡོ་རྗེ་བཙུན་མོ་རིག་བྱེད་ཀྱི་དགའ་མ། །
ང་ཚོ་དམ་ཚིག་གཅིག་པའི་རྡོ་རྗེ་ཡི་མཆེད་ལྕམ། །
ཚིམ་པ་དྲུག་ལྡན་ཚོགས་ཀྱི་འཁོར་ལོ་དེ་བསྐོར་ཡོད། །
དམ་ཚིག་བྱིན་གྱིས་རློབས་ཤིག་དམ་ཚིག་གི་མཁའ་འགྲོ། །
དེ་ལྟར་ཕོ་ཉ་གསུམ་བསྲེས་རོ་སྙོམས་ཀྱི་ཚོགས་འཁོར། །
མཁའ་འགྲོ་སྤྲིན་ལྟར་འདུ་བ་ཚེས་བརྒྱད་ཀྱི་མཆོད་པ། །
རང་སྣང་དག་པ་རབ་འབྱམས་ཞིང་ཁམས་འདིར་བསྐོར་བས། །
འདིར་འདུས་སྐལ་ལྡན་རྣལ་འབྱོར་ཕོ་མོ་ཡིས་ཐོག་དྲངས། །
མཐོང་ཐོས་དྲན་རེག་ཚོགས་རྫས་ཁར་སོང་གི་སེམས་ཅན། །
དཔའ་བོ་མཁའ་འགྲོའི་ཚོགས་དང་སྐལ་བ་ནི་མཉམ་སྟེ། །
འབྲེལ་ཚད་བྱང་ཆུབ་འགྲུབ་པའི་བཀྲ་ཤིས་ཤིག་ཞུའོ། །ཞེས་དང༌།



དཔལ་ས་སྐྱའི་རིག་མཛོད།
na
ཚོགས་ཀྱི་འཁོར་ལོའི་དགའ་སྟོན་གྱི་གླུ་གཞོམ་མེད་རྡོ་རྗེའི་རང་སྒྲ་ཞེས་བྱ་བ་འདིའང་
བླངས་སོ། །
ཨ་ཧོ། སྣང་སྲིད་དག་པ་རབ་འབྱམས་གཞལ་ཡས་ཀྱི་དབུས་སུ། །
ཕྱི་ལྟར་སྤྲུལ་སྐུའི་རིག་བྱེད་དགའ་མ་དེ་བཞུགས་ཡོད། །
ཅིར་སྣང་སྐུ་དང་ཡེ་ཤེས་ཚོགས་འཁོར་ལ་རོལ་ནས། །
སྣང་གྲག་ལྷ་སྔགས་ཡེ་ཤེས་བྱིན་གྱིས་རང་རློབས་ཤིག །
འོད་གསལ་ཨ་ཝ་དྷུ་ཏིའི་གཞལ་ཡས་ཀྱི་དབུས་ན། །
ནང་ལྟར་ལོངས་སྐུའི་རིག་བྱེད་མཛེས་མ་དེ་བཞུགས་ཡོད། །
འབར་འཛག་དབུ་མར་ཐིམ་པའི་ཚོགས་འཁོར་ལ་རོལ་ནས། །
རང་བྱུང་ཡེ་ཤེས་འཆར་བའི་དངོས་གྲུབ་ཅིག་སྩོལ་མཛོད། །
བདེ་སྟོང་ལྷན་ཅིག་སྐྱེས་པའི་གཞལ་ཡས་ཀྱི་དབུས་སུ། །
གསང་བ་ཆོས་སྐུའི་རིག་བྱེད་བཟང་མོ་དེ་བཞུགས་ཡོད། །
བདེ་ཆེན་དགའ་བ་བཞི་ཡི་ཚོགས་འཁོར་ལ་རོལ་ནས། །
ཅིར་སྣང་ཆོས་སྐུར་འཆར་བའི་ཕྲིན་ལས་ཤིག་མཛོད་ཅིག །
བདེ་ཆེན་འཕོ་འགྱུར་མེད་པའི་གཞལ་ཡས་ཀྱི་དབུས་ན། །
མཐར་ཐུག་ཉིད་སྐུའི་རིག་བྱེད་སྒེག་མོ་དེ་བཞུགས་ཡོད། །
སྐྱོན་མེད་གཉུག་མ་ཡེ་ཤེས་ཚོགས་འཁོར་ལ་རོལ་ནས། །
ཉེ་རྒྱུའི་སྤྱོད་མཆོག་འགྲུབ་པའི་རྟེན་འབྲེལ་ཞིག་ཞུའོ། །ཞེས་དང་།
ཤཱa
#n



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། ཕྱི་སྣོད་ཨོ་རྒྱན་ཞིང་ཁམས། །
ནང་བཅུད་དཔའ་བོ་མཁའ་འགྲོ། །
ཚོགས་ཁང་དུར་ཁྲོད་རོལ་པ། །
ཚོགས་མགྲོན་གདན་གསུམ་ལྷ་ཚོགས། །
ཚོགས་གཞོང་པདྨ་བྷཉྫ། །
ཚོགས་རྫས་ཟག་མེད་བདུད་རྩི། །
གཡས་གྲལ་དཔའ་བོ་བཞུགས་ཡོད། །
གཡོན་གྲལ་དཔའ་མོ་བཞུགས་ཡོད། །
ཐབས་ཤེས་མཉམ་པར་སྦྱོར་ཡོད།
ཡར་མཆོད་ལྷ་ལ་མཆོད་ཡོད། །
མར་མཆོད་རིགས་དྲུག་བསྔོས་ཡོད། །
བར་མཆོད་རྣལ་འབྱོར་ཚིམ་ཡོད། །
འཁོར་འདས་བདེ་སྟོང་ཁྱབ་གདལ། །
སྲིད་ཞི་མཉམ་པར་རོལ་ཡོད། །
དེ་རིང་སྐྱིད་པའི་ཉི་མར། །
ན，



དཔལ་ས་སྐྱའི་རིག་མཛོད།
བཀྲ་ཤིས་ཕུན་སུམ་ཚོགས་པའི། །
ཚོགས་ཀྱི་འཁོར་ལོ་བསྐོར་བས། །
བདག་ཅག་འདིར་འདུས་དཔོན་སློབ། །
ཚོམ་བུ་གཅིག་སངས་རྒྱས་ཤོག །ཅེས་སོ།
ཡང་ཚོགས་ཀྱི་འཁོར་ལོའི་དགའ་སྟོན་གྱི་གླུ་མི་ཤིགས་ནཱ་དའི་དབྱངས་སྙན་ཞེས་བྱ་བ་
འདི་བླངས་སོ། །
ཨ་ཧོ། མོས་གུས་ཕྱག་ཆེན་གཞལ་ཡས་ཀྱི་དབུས་སུ། །
སྐུ་བཞི་དབྱེར་མེད་དྲིན་ཆེན་གྱི་བླ་མ། །
མོས་གུས་གདུང་བའི་རྩེ་དགའ་ཡིས་འབོད་ན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
།
EE
རྡོ་རྗེའི་ཡེ་ཤེས་སྙིང་དབུས་སུ་འབེབ་པའི།
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །
གྲོགས་མོ་ལ་ཕེབས་ཤོག་རིག་བྱེད་དགའ་མ། །
ལྷོ་ཕྱོགས་རི་བོ་གྲུ་འཛིན་གྱི་སྤོ་ལ། །
ཕྱི་ལྟར་སྤྲུལ་སྐུ་རིག་བྱེད་ཀྱི་དགའ་མ། །
བསྙེན་སྒྲུབ་བཟླས་པའི་རྩེ་དགའ་ཡིས་འབོད་ན། །
སྣང་བ་དབང་འདུའི་སྐྱོ་གྲོགས་ལ་ཕེབས་ཤོག །
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །
གྲོགས་མོ་ལ་ཕེབས་ཤོག་རིག་བྱེད་དགའ་མ། །
རྡོ་རྗེ་ལུས་ཀྱི་དགའ་ཚལ་གྱི་དབུས་སུ། །
ནང་གི་རིག་བྱེད་དྷཱ་ཏི་ཡི་དགའ་མ། །
འབར་འཛག་གཞོན་ནུའི་བརྩེ་གདུང་གིས་བསྐུལ་ན། །
རླུང་སེམས་དབང་འདུའི་སྐྱོ་གྲོགས་ལ་ཕེབས་ཤོག །
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །
གྲོགས་མོ་ལ་ཕེབས་ཤོག་རིག་བྱེད་དགའ་མ། །
བདེ་སྟོང་ཐིག་ལེའི་གཞལ་ཡས་ཀྱི་དབུས་སུ། །
གསང་བ་ལྷན་སྐྱེས་རིག་བྱེད་ཀྱི་དགའ་མ། །
བདེ་ཆེན་དགའ་བཞིའི་ཕོ་ཉ་ཡིས་འབོད་ན། །
ཅིར་སྣང་ཆོས་སྐུའི་སྐྱོ་གྲོགས་ཕེབས་ལ་ཤོག །
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །



དཔལ་ས་སྐྱའི་རིག་མཛོད།
སྒྱུ་
གྲོགས་མོ་ལ་ཕེབས་ཤོག་རིག་བྱེད་དགའ་མ། །
རྣམ་ཐར་སྒོ་གསུམ་གཞལ་ཡས་ཀྱི་དབུས་སུ། །
མཐར་ཐུག་ཉིད་སྐུ་རིག་བྱེད་ཀྱི་དགའ་མ། །
གཉུག་མ་ཡེ་ཤེས་རྩེ་མགྲོན་ལ་གཉེར་ན། །
ཁོར་ཡུག་བདེ་ཆེན་སྐྱོ་གྲོགས་ལ་ཕེབས་ཤོག །
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །
གྲོགས་མོ་ལ་ཕེབས་ཤོག་རིག་བྱེད་དགའ་མ། །
ཨ་ཧོ། འཁོར་འདས་བདེ་སྟོང་འོག་མིན་གྱི་ཞིང་དུ། །
ལྷན་སྐྱེས་ལོངས་སྐུ་རིག་བྱེད་ཀྱི་དགའ་མ། །
ཅིར་སྣང་བདེ་ཆེན་སྐྱོ་གྲོགས་ལ་ཕེབས་ཤོག །
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །
གྲོགས་མོ་ལ་ཕེབས་ཤོག་ལྷན་སྐྱེས་བཟང་མོ། །
ཉི་ཤུ་རྩ་བཞིའི་གནས་ཡུལ་གྱི་ཞིང་དུ། །
ཞིང་སྐྱེས་སྤྲུལ་སྐུ་རིག་བྱེད་ཀྱི་དགའ་མ། །
ཉེ་རྒྱུ་སྤྱོད་པའི་གྲོགས་མོ་ལ་ཕེབས་ཤོག །
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །
གྲོགས་མོ་ལ་ཕེབས་ཤོག་ཞིང་སྐྱེས་མཛེས་མ། །
སྣང་སྲིད་དག་པ་རབ་འབྱམས་ཀྱི་ཞིང་དུ། །
གདོད་མའི་ཆོས་སྐུ་སྔགས་སྐྱེས་ཀྱི་དགའ་མ། །
སྐུ་དང་ཡེ་ཤེས་སྐྱོ་གྲོགས་ལ་ཕེབས་ཤོག །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
THE
སྐྱོ་གྲོགས་ལ་ཕེབས་ཤོག་དྲིན་ཆེན་བླ་མ། །
གྲོགས་མོ་ལ་ཕེབས་ཤོག་སྔགས་སྐྱེས་དགའ་མ། །
ཨ་ཧོ། རང་སྣང་དབང་འདུའི་རྟེན་འབྲེལ་ལ་བརྟེན་ནས། །
གཞན་སྣང་ཟིལ་གྱིས་གནོན་པ་འདི་དགའ་འོ། །
ཁམས་གསུམ་རང་སྣང་ཤེས་པ་ལ་བརྟེན་ནས། །
སྲིད་གསུམ་ཟིལ་གནོན་བརྟུལ་ཞུགས་འདི་ཨ་ཧོ། །
ནང་གི་རླུང་སེམས་དབང་འདུའི་རྟེན་འབྲེལ་ལ་བརྟེན་ནས། །
ཕྱི་ཡི་ཞིང་སྐྱེས་ངང་གིས་འདུ་བ་འདི་དགའ་འོ། །
ཨ་ཧོ། ངོ་མཚར་བཀྲ་ཤིས་ཚོགས་གྲལ་གྱི་དབུས་སུ། །
ངོ་མཚར་རྡོ་རྗེའི་གླུ་གར་དང་རོལ་མོ། །
ངོ་མཚར་པདྨ་གར་དབང་ངས་བསྒྱུར་ན། །
ངོ་མཚར་པདྨ་ཊཱ་ཀི་ཡི་གྲོགས་མོ། །
ངོ་མཚར་རྡོ་རྗེའི་རམ་བུ་ཞིག་འདེགས་ལ། །
ངོ་མཚར་ཐབས་ཤེས་མཉམ་སྦྱོར་གྱི་བདེ་ཆེན། །
ངོ་མཚར་ཁོར་ཡུག་བདེ་སྟོང་གི་སྣང་བས། །
ངོ་མཚར་ས་གསུམ་དགེ་ལེགས་ཀྱིས་ཁྱབ་པའི། །
ངོ་མཚར་བཀྲ་ཤིས་འབར་བར་རང་མཛོད་ཅིག །
ཨ་ཧོ། དེ་རིང་འདི་ན་འདུས་པའི་སྐལ་ལྡན་གྱི་ཕོ་མོ། །
ང་ཚོ་དམ་ཚིག་གཅིག་པའི་རྡོ་རྗེ་ཡི་མཆེད་ལྕམ། །
ལས་སྨོན་ཟླ་བའི་བདུད་རྩི་ཕྱོགས་གཅིག་ཏུ་དཀར་བ། །
།



དཔལ་ས་སྐྱའི་རིག་མཛོད།
?
ལྷན་ཅིག་དག་པ་མཁའ་ལ་སྤྱོད་པ་ཡི་ཞིང་དུ། །
བླ་མ་མཁའ་སྤྱོད་རྡོ་རྗེ་རྣལ་འབྱོར་མའི་ཞབས་དྲུང༌། །
བདེ་ཆེན་ཚོགས་ཀྱི་འཁོར་ལོའི་དགའ་སྟོན་ལ་ཕེབས་འགྲོ། །
དེར་ནི་འཁོར་འདས་བདེ་སྟོང་གཅིག་ཉིད་དུ་འཆར་བའི། །
སྐུ་གསུམ་དབྱེར་མེད་བཛྲ་ཝཱ་ར་ཧིའི་གོ་འཕང་། །
མངོན་གྱུར་བཅུ་གསུམ་མི་འཇིག་རྡོ་རྗེ་ཡི་ཁྲི་ལ། །
ཞབས་པད་བསྐལ་བརྒྱར་བརྟན་པ་
ད་པའི་སྨོན་འདུན་ཞིག་ཞུའོ། །
ཞེས་དང་གཞན་ཡང་ཚོགས་ཀྱི་འཁོར་ལོའི་གླུ་འཁོར་འདས་བསྲེ་བའི་ཏམྦུ་ར་ཞེས་བྱ་བ་
འདིའང་བླངས་སོ། །
s
a
ཨ་ཧོ། དེ་རིང་མཁའ་འགྲོའི་དུས་བཟང་ཡར་ངོ་ཡི་ཚེས་བཅུ། །
ཡ་ཀིའི་ངེས་པ་ལྔ་ལྡན་འོག་མིན་གྱི་ཞིང་ན། །
ལྷན་སྐྱེས་ལོངས་སྤྱོད་རྫོགས་སྐུའི་དཀྱིལ་འཁོར་གྱི་ལྷ་ཚོགས། །
བདེ་ཆེན་རྟག་པ་རྒྱུན་གྱི་ཚོགས་འཁོར་དེ་བསྐོར་ཡོད། །
ཡེ་ཤེས་རིགས་ལྔ་བསྐུལ་བའི་གླུ་དབྱངས་ཤིག་འཐེན་ན། །
ཡེ་ཤེས་གཅིག་ཏུ་བྱིན་རླབས་ཡེ་ཤེས་ཀྱི་མཁའ་འགྲོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཡུལ་ཆེན་སོ་བདུན་གནས་ཆེན་ཉེར་བཞི་ཡི་ཞིང་ན། །
ཞིང་སྐྱེས་དཔའ་བོ་མཁའ་འགྲོ་སྤྲུལ་སྐུ་ཡི་ལྷ་ཚོགས། །
སྦྱོར་སྒྲོལ་ཉེ་རྒྱུའི་ཚོགས་ཀྱི་འཁོར་ལོ་དེ་བསྐོར་ཡོད། །
འཁོར་འདས་རོ་མཉམ་བརྡལ་བའི་སྐྱིད་བྲོ་ཞིག་འཁྲབ་ནས། །
ཉེ་རྒྱུའི་སྤྱོད་མཆོག་སྒྲུབས་ཤིག་མ་མོ་ཡི་མཁའ་འགྲོ། །
འཇིགས་སུ་རུང་བའི་དུར་ཁྲོད་རྣམ་བརྒྱད་ཀྱི་གླིང་དུ། །
མཐུ་སྟོབས་རྫུ་འཕྲུལ་རྩལ་ལྡན་དམ་ཅན་གྱི་སྡེ་ཚོགས། །
དགྲ་བགེགས་བམ་ཆེན་རོ་ཡི་ཚོགས་འཁོར་དེ་བསྐོར་ཡོད། །
རྡོ་རྗེའི་དམ་ཚིག་སྒྲོག་པའི་གླུ་རོལ་གྱིས་བསྐུལ་ན། །
བསྟན་དགྲ་རྡུལ་དུ་རློགས་ཤིག་ཤ་ཟ་ཡི་མཁའ་འགྲོ། །
འདི་ན་རང་སྣང་དག་པ་རབ་འབྱམས་ཀྱི་ཞིང་དུ། །
ང་ཚོ་སྔགས་སྐྱེས་དམ་ཚིག་གཅིག་པ་ཡི་མཆེད་ལྕམ། །
ཚིམ་པ་དྲུག་ལྡན་ཚོགས་ཀྱི་འཁོར་ལོ་དེ་བསྐོར་ཡོད། །
དམ་ཚིག་གཅིག་ཏུ་བསྲེ་བའི་ཀུནྡྲ་རུས་བསྐུལ་ན། །
དམ་ཚིག་བྱིན་གྱིས་རློབས་ཤིག་དམ་ཚིག་གི་མཁའ་འགྲོ། །
འཁོར་འདས་བདེ་སྟོང་ཆེན་པོ་ཁྱབ་གདལ་གྱི་ཞིང་ན། །
བདེ་སྟོང་རྣམ་ཀུན་མཆོག་ལྡན་ཆོས་སྐུ་ཡི་ལྷ་ཚོགས། །
འཁོར་འདས་ཡེ་ཤེས་ཆེན་པོའི་ཚོགས་འཁོར་དེ་བསྐོར་ཡོད། །
ཡེ་ཤེས་ལྔ་ལྡན་འདོད་ཡོན་ཚོགས་འཁོར་གྱིས་བསྐུལ་ན། །
བདེ་སྟོང་ཆེན་པོར་བྱིན་རློབས་རྡོ་རྗེ་ཡི་མཁའ་འགྲོ། །



དཔལ་ས་སྐྱའི་རིག་མཛོད།
དེ་ལྟར་སྐུ་དང་ཞིང་ཁམས་སྣ་ཚོགས་སུ་སྣང་ཡང་། །
རང་སེམས་འོད་གསལ་གཅིག་པུའི་ཆོ་འཕྲུལ་ལས་མ་འདས། །
སྐུ་བཞི་རང་ལ་རྫོགས་པ་ཉིད་སྐུ་ཡི་ལྷ་ཚོགས། །
འཁོར་འདས་བདེ་སྟོང་ཆེན་པོའི་ཚོགས་འཁོར་ལ་རོལ་ཚེ། །
བདེ་ཆེན་ལྷུན་གྱིས་གྲུབ་པའི་གླུ་གར་གྱིས་བསྐུལ་ན། །
བདེ་ཆེན་གཅིག་ཏུ་བྱིན་རློབས་ཉིད་སྐུ་ཡི་ལྷ་ཚོགས། །
ཨ་ཧོ། དེ་ལྟར་ཕོ་ཉ་གསུམ་བསྲེས་རོ་སྙོམས་ཀྱི་ཚོགས་འཁོར། །
དཔའ་བོ་མཁའ་འགྲོ་འདུ་བའི་ཚེས་བཅུ་ཡི་མཆོད་པ། །
མཁའ་འགྲོ་རྣམ་ལྔ་དགྱེས་པའི་དཀྱིལ་འཁོར་དུ་ཕུལ་བས། །
འདིར་འདུས་དམ་ལྡན་རྣལ་འབྱོར་ཕོ་མོ་ཡིས་ཐོག་དྲངས། །
མཐོང་ཐོས་དྲན་རེག་ཚོགས་རྫས་ཁར་སོང་གི་སེམས་ཅན། །
དཔའ་བོ་མཁའ་འགྲོའི་ཚོགས་དང་སྐལ་བ་ནི་མཉམ་སྟེ། །
འབྲེལ་ཚད་བྱང་ཆུབ་འགྲུབ་པའི་བཀྲ་ཤིས་ཤིག་ཞུའོ། །
ཞེས་པའང་འོད་གསལ་གྱི་ཀློང་ནས་སོ། །
na
ཨ་ཧོ། སྤྱི་བོ་བདེ་ཆེན་འཁོར་ལོ་འོག་མིན་གྱི་ཞིང་ན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཀ་
ས་
གཏི་མུག་རྣམ་དག་གཟུགས་ཕུང་གནས་འགྱུར་གྱི་བདག་ཉིད། །
བདེ་གཤེགས་རྣམ་པར་སྣང་མཛད་ལྷ་ཚོགས་དེ་བཞུགས་ཡོད། །
གཏི་མུག་ཆོས་སྐུར་རོལ་པའི་ཚོགས་འཁོར་ལ་སྤྱོད་ཚེ། །
བཟའ་བ་སྒྲོན་མེ་ལྔ་ཡི་དམ་ཚིག་གིས་མཆོད་ཅིང་། །
བུདྡྷ་ཌཱ་ཀི་བཟང་མོའི་སྐྱོ་གྲོགས་དང་བསྡེབས་ནས། །
ཆོས་དབྱིངས་ཡེ་ཤེས་སྐྱིད་པའི་བྲོ་གར་ཞིག་འཁྲབ་ན། །
ཅིར་སྣང་ཆོས་སྐུར་འཆར་བར་བྱིན་གྱིས་རང་རློབས་ཤིག །
མགྲིན་པ་ལོངས་སྤྱོད་འཁོར་ལོ་བདེ་ཅན་གྱི་ཞིང་ན། །
འདོད་ཆགས་རྣམ་དག་འདུ་ཤེས་གནས་འགྱུར་གྱི་བདག་ཉིད། །
རྒྱལ་ཀུན་གསུང་གི་རང་བཞིན་འོད་དཔག་གི་ལྷ་ཚོགས། །
འདོད་ཆགས་བདེ་སྟོང་རོལ་བའི་ཚོགས་འཁོར་ལ་སྤྱོད་ཚེ། །
བདུད་རྩི་ལྔ་ཡི་བཏུང་བ་རྒྱ་མཚོ་ལྟར་བསྐྱིལ་ཞིང་། །
པདྨ་ཊཱ་ཀི་བཟང་མོའི་སྐྱོ་གྲོགས་དང་བསྡེབས་ནས། །
སོར་རྟོགས་ཡེ་ཤེས་སྐྱིད་པའི་གླུ་གཞས་ཤིག་འཐེན་ན། །
སྒྲ་གྲག་སྔགས་སུ་འཆར་བའི་དངོས་གྲུབ་ཅིག་ཞུའོ། །
སྙིང་ག་ཆོས་ཀྱི་འཁོར་ལོ་མངོན་དགའ་ཡི་ཞིང་ན། །
ཞེ་སྡང་རྣམ་དག་རྣམ་ཤེས་གནས་འགྱུར་གྱི་བདག་ཉིད། །
རྒྱལ་ཀུན་ཐུགས་ཀྱི་རང་བཞིན་མི་འཁྲུགས་པའི་ལྷ་ཚོགས། །
ཞེ་སྡང་འོད་གསལ་རོལ་བའི་ཚོགས་འཁོར་ལ་སྤྱོད་ཚེ། །
འདོད་ཡོན་ཡེ་ཤེས་རོལ་བའི་ཏིང་འཛིན་གྱིས་མཆོད་ཅིང་། །



དཔལ་ས་སྐྱའི་རིག་མཛོད།
བཛྲ་ཌཱ་ཀི་བཟང་མོའི་སྐྱོ་གྲོགས་དང་བསྡེབས་ནས། །
མེ་ལོང་ཡེ་ཤེས་རྡོ་རྗེའི་མཉམ་བཞག་ལ་སྤྱོད་ན། །
དྲན་རྟོག་ཆོས་སྐུར་འཆར་བའི་དངོས་གྲུབ་ཅིག་ཞུའོ། །
ལྟེ་བ་སྤྲུལ་པའི་འཁོར་ལོ་དཔལ་ལྡན་གྱི་ཞིང་ན། །
ང་རྒྱལ་རྣམ་དག་ཚོར་ཕུང་གནས་འགྱུར་གྱི་བདག་ཉིད། །
རྒྱལ་ཀུན་ཡོན་ཏན་རང་བཞིན་རིན་འབྱུང་གི་ལྷ་ཚོགས། །
ང་རྒྱལ་མཉམ་ཉིད་རོལ་བའི་ཚོགས་འཁོར་ལ་སྤྱོད་ཚེ། ། །
བྱང་སེམས་ཏི་ལ་དཀར་དམར་སྦྱིན་སྲེག་གིས་མཆོད་ན། །
རཏྣ་ཊཱ་ཀི་བཟང་མོའི་སྐྱོ་གྲོགས་དང་བསྡེབས་ནས། །
མཉམ་ཉིད་ཡེ་ཤེས་རྡོ་རྗེའི་ཚོགས་གཏོར་ཞིག་འབུལ་ན། །
འཁོར་འདས་དབྱེར་མེད་རྟོགས་པའི་དངོས་གྲུབ་ཅིག་ཞུའོ། །
གསང་གནས་བདེ་སྐྱོང་འཁོར་ལོ་ལས་རྫོགས་ཀྱི་ཞིང་ན། །
ཕྲག་དོག་རྣམ་དག་འདུ་བྱེད་གནས་འགྱུར་གྱི་བདག་ཉིད། །
རྒྱལ་ཀུན་ཕྲིན་ལས་དོན་ཡོད་གྲུབ་པ་ཡི་ལྷ་ཚོགས། །
ཕྲག་དོག་བདག་གཞན་དབྱེར་མེད་ཚོགས་འཁོར་ལ་སྤྱོད་ཚེ། །
བདེ་སྟོང་སྙོམས་འཇུག་དགའ་བཞིའི་བསྐང་རྫས་ཀྱིས་བསྐང་ཞིང་། །
ཀརྨ་ཊཱ་ཀི་བཟང་མོའི་སྐྱོ་གྲོགས་དང་བསྡེབས་ནས། །
བྱ་གྲུབ་ཡེ་ཤེས་རྡོ་རྗེའི་སྙོམས་འཇུག་གིས་མཆོད་ན། །
བདེ་ཆེན་ལྷུན་གྱིས་གྲུབ་པའི་ཕྲིན་ལས་ཤིག་ཞུའོ། །
ཨ་ཧོ། རང་ལུས་རྒྱལ་བ་རབ་འབྱམས་འདུས་པ་ཡི་དཀྱིལ་འཁོར། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ངག་གི་སྨྲ་བརྗོད་གཞོམ་མེད་རྡོ་རྗེ་ཡི་གསང་སྔགས། །
དྲན་རྟོག་ཡེ་ཤེས་ལྔ་ལྡན་བདེ་སྟོང་གི་ཐུགས་མཆོག །
སྲིད་ཞི་མཉམ་པར་བརྡལ་བའི་ཚོགས་འཁོར་ལ་སྤྱོད་ཚེ། །
འཁོར་འདས་དབྱེར་མེད་རྟོགས་པའི་སྐྱིད་གླུ་འདི་འཐེན་ནས། །
བདེ་ཆེན་ཡེ་ཤེས་འདྲེན་པའི་སྙོམས་འཇུག་ལ་སྤྱོད་བཞིན། །
སྣང་སྟོང་སྒྱུ་མར་རོལ་བའི་བྲོ་གར་འདི་བསྒྱུར་རོ། །
འདོད་ཡོན་ཡེ་ཤེས་རོལ་བའི་ཚོགས་འཁོར་འདི་ཧོ་ཧོ། །
ཞེས་པ་ནི་ཚོགས་གླུ་ཡེ་ཤེས་ལྔའི་ཏམྦུ་ར་ཞེས་བྱ་བ་དང་། ཡང་ཚོགས་གླུ་ཡེ་ཤེས་ལྔའི་བྷ་
མ་ར་ཞེས་བྱ་བ་ཞིག་བླངས་པ་ནི།
ཨ་ཧོ། སྤྱི་བོ་བདེ་ཆེན་འཁོར་ལོ་འོག་མིན་གྱི་ཞིང་ན། །
བདེ་གཤེགས་རྣམ་པར་སྣང་མཛད་ལྷ་ཚོགས་དེ་བཞུགས་ཡོད། །
གཏི་མུག་ཆོས་དབྱིངས་ཡེ་ཤེས་ཚོགས་འཁོར་ལ་སྤྱོད་ཚེ། །
ཆོས་དབྱིངས་ཡེ་ཤེས་སྐྱིད་པའི་བྲོ་གར་འདི་འཁྲབ་བོ། །
བདེ་གཤེགས་རིགས་ཀྱི་ལྷ་ཚོགས་དམ་ཚིག་ལ་དགོངས་ཤིག །
མགྲིན་པ་ལོངས་སྤྱོད་འཁོར་ལོ་བདེ་ཅན་གྱི་ཞིང་ན། །



དཔལ་ས་སྐྱའི་རིག་མཛོད།
མགོན་པོ་འོད་དཔག་མེད་པའི་ལྷ་ཚོགས་དེ་བཞུགས་ཡོད། །
འདོད་ཆགས་སོར་རྟོགས་ཡེ་ཤེས་ཚོགས་འཁོར་ལ་སྤྱོད་ཚེ། །
སོར་རྟོགས་ཡེ་ཤེས་འབར་བའི་སྐྱིད་གླུ་འདི་འཐེན་ནོ། །
པདྨ་རིགས་ཀྱི་ལྷ་ཚོགས་དམ་ཚིག་ལ་དགོངས་ཤིག །
སྙིང་ཁ་ཆོས་ཀྱི་འཁོར་ལོ་མངོན་དགའ་ཡི་ཞིང་ན། །
རྒྱལ་བ་མི་འཁྲུགས་རྡོ་རྗེའི་ལྷ་ཚོགས་དེ་བཞུགས་ཡོད། །
ཞེ་སྡང་མེ་ལོང་ཡེ་ཤེས་ཚོགས་འཁོར་ལ་སྤྱོད་ཚེ། །
མེ་ལོང་ཡེ་ཤེས་གསལ་བའི་སྐྱིད་གླུ་འདི་འཐེན་ནོ། །
རྡོ་རྗེ་རིགས་ཀྱི་ལྷ་ཚོགས་དམ་ཚིག་ལ་དགོངས་ཤིག །
ལྟེ་བ་སྤྲུལ་པའི་འཁོར་ལོ་དཔལ་ལྡན་གྱི་ཞིང་ན། །
བཅོམ་ལྡན་རིན་ཆེན་འབྱུང་ལྡན་ལྷ་ཚོགས་དེ་བཞུགས་ཡོད། །
ང་རྒྱལ་མཉམ་ཉིད་རོལ་བའི་ཚོགས་འཁོར་ལ་སྤྱོད་ཚེ། །
མཉམ་ཉིད་ཡེ་ཤེས་རྟོགས་པའི་སྐྱིད་གླུ་འདི་འཐེན་ནོ། །
རིན་ཆེན་རིགས་ཀྱི་ལྷ་ཚོགས་དམ་ཚིག་ལ་དགོངས་ཤིག །
གསང་གནས་བདེ་སྐྱོང་འཁོར་ལོ་ལས་རྫོགས་ཀྱི་ཞིང་ན། །
ཐུབ་པ་དོན་ཡོད་གྲུབ་པའི་ལྷ་ཚོགས་དེ་བཞུགས་ཡོད། །
ཕྲག་དོག་བྱ་གྲུབ་འཆར་བའི་ཚོགས་འཁོར་ལ་སྤྱོད་ཚེ། །
བྱ་གྲུབ་ཡེ་ཤེས་གླུ་ཡི་མཆོད་པ་འདི་འབུལ་ལོ། །
ལས་ཀྱི་རིགས་ཀྱི་ལྷ་ཚོགས་དམ་ཚིག་ལ་དགོངས་ཤིག །
ཨ་ཧོ། རང་ལུས་རྡོ་རྗེའི་ཕུང་པོ་གདན་གསུམ་གྱི་གྲོང་ཁྱེར། །



དལ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འགྲོ་འོང་རླུང་ཀུན་སྐྱེ་མེད་སྐུ་གསུམ་གྱི་རོལ་གར། །
རྟོག་ཚོགས་རང་ཤར་རང་གྲོལ་ཡེ་ཤེས་ལྔའི་རོལ་པ། །
གདོད་ནས་རྣམ་དག་བདེ་ཆེན་ལྷུན་གྲུབ་ཀྱི་དཀྱིལ་འཁོར། །
དུག་ལྔ་ཡེ་ཤེས་ལྔ་རོལ་རོ་སྙོམས་ཀྱི་ཚོགས་འཁོར། །
འཁོར་འདས་དབྱེར་མེད་རྟོགས་པའི་སྐྱིད་གླུ་འདི་འཐེན་ནོ། །
ཞེས་དང་། ཡང་ཚོགས་ཀྱི་འཁོར་ལོའི་དགའ་སྟོན་གྱི་གླུ་གནས་གསུམ་མཁའ་འགྲོ་འབོད་
པའི་ཏམྦུ་ར་ཞེས་བྱ་བ་འདིའང་བླངས་སོ། །
ཚེ་
ཨ་ཧོ། དཀྱིལ་འཁོར་དབུས་ན་བཞུགས་པའི་དཔལ་མགོན་དྲིན་ཆེན་གྱི་བླ་མ། །
སྐུ་གསུམ་ཞིང་ནས་བྱོན་པའི་ཡི་དམ་དཀྱིལ་འཁོར་གྱི་ལྷ་ཚོགས། །
ཉེར་བཞིའི་ཡུལ་ནས་འདུས་པའི་ཐབས་ཤེས་དཔའ་བོ་དང་མཁའ་འགྲོ། །
དུར་ཁྲོད་བརྒྱད་ནས་ཕེབས་པའི་དམ་ཅན་ཤ་ཟ་ཡི་མཁའ་འགྲོ། །
དམ་ཚིག་གཅིག་ཏུ་འདུས་པའི་མཆེད་ལྕམ་རྡོ་རྗེ་ཡི་སྤུན་ཚོགས། །
ཐམས་ཅད་རོ་སྙོམས་ཚོགས་ཀྱི་དགའ་སྟོན་ལ་འདུས་པས། །



དཔལ་ས་སྐྱའི་རིག་མཛོད།
རང་སྣང་འོད་གསལ་དག་པ་རབ་འབྱམས་ཀྱི་ངང་ནས། །
ཉམས་དགའི་རིག་པ་གཏད་མེད་ཆེན་པོ་རུ་འུར་ཏེ། །
མཛེས་པའི་གར་གྱི་རོལ་སྟབས་བསྒྱུར་བ་དང་སྦྲགས་ནས། །
སྙན་པའི་གླུ་ཡི་འགྱུར་ཁུག་དབང་མེད་དུ་ཤོར་སོང་། །
མཛེས་པའི་ཞབས་བྲོ་འཁྲོབས་ཤིག་བདེ་ཆེན་གྱི་དཔའ་བོ། །
སྙན་པའི་རམ་བུ་འདེགས་ཤིག་ཤེས་རབ་ཀྱི་ཊཱ་ཀི །
ཨ་ཧོ། དེ་རིང་མཁའ་འགྲོའི་དུས་བཟང་ཡར་ངོ་ཡི་ཚེས་བཅུ། །
མཁའ་འགྲོ་སྤྲིན་ལྟར་འདུ་བ་དཔལ་ལྡན་གྱི་ས་སྐྱར། །
མཁའ་སྤྱོད་དབང་མོ་རྡོ་རྗེ་རྣལ་འབྱོར་མའི་དཀྱིལ་འཁོར། །
མཁའ་འགྲོ་རྣམ་ལྔ་དགྱེས་པའི་ཚོགས་འཁོར་འདི་བསྐོར་བས། །
མཁའ་འགྲོ་བྱེ་བ་འབུམ་སྡེའི་བྱིན་རླབས་ལ་བརྟེན་ནས། །
མཁའ་སྤྱོད་འཇའ་ལུས་འགྲུབ་པའི་རྟེན་འབྲེལ་ཞིག་ཞུའོ། །
ཨ་ཧོ། དེ་རིང་མཁའ་འགྲོའི་དུས་བཟང་ཡར་ངོ་ཡི་ཚེས་བཅུ། །
ཡ་ཀིའི་དག་པ་མཁའ་ལ་སྤྱོད་པ་ཡི་ཞིང་ན། །
ལྷན་སྐྱེས་མཁའ་སྤྱོད་རྡོ་རྗེ་རྣལ་འབྱོར་མའི་ལྷ་ཚོགས། །
འཁོར་འདས་ཡེ་ཤེས་རོལ་པའི་ཚོགས་འཁོར་དེ་བསྐོར་ཡོད། །
ཡེ་ཤེས་གཅིག་ཏུ་བྱིན་རློབས་རྣལ་འབྱོར་གྱི་དབང་མོ། །
ཕ་ཀིའི་ཡུལ་ཆེན་ཉི་ཤུ་རྩ་བཞི་ཡི་གནས་ན། །
ཞིང་སྐྱེས་མཁའ་སྤྱོད་དབང་མོ་དཔའ་བོ་དང་མཁའ་འགྲོ། །
སྦྱོར་སྒྲོལ་ཉེ་རྒྱུའི་སྤྱོད་པའི་ཚོགས་འཁོར་དེ་བསྐོར་ཡོད། །
EhE



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཉེ་རྒྱུའི་སྤྱོད་མཆོག་སྒྲུབས་ཤིག་ཞིང་སྐྱེས་ཀྱི་དགའ་མ། །
འདི་ན་རང་སྣང་དག་པ་རབ་འབྱམས་ཀྱི་ཞིང་ན། །
སྔགས་སྐྱེས་མཁའ་སྤྱོད་དགའ་མ་རྣལ་འབྱོར་གྱི་ཕོ་མོ། །
བདེ་ཆེན་ཚིམ་པ་དྲུག་ལྡན་ཚོགས་འཁོར་དེ་བསྐོར་ཡོད། །
དམ་ཚིག་བྱིན་གྱིས་རློབས་ཤིག་དམ་ཚིག་གི་མཁའ་འགྲོ། །
ཨ་ཧོ། དེ་ལྟར་ཚོགས་ཀྱི་འཁོར་ལོ་བསྐོར་བ་ལ་བརྟེན་ནས། །
འདིར་འདུས་རྣལ་འབྱོར་བདག་ཅག་དཔོན་སློབ་དང་བཅས་པ། །
དཔའ་བོ་མཁའ་འགྲོའི་ཚོགས་དང་སྐལ་བ་ནི་མཉམ་སྟེ། །
ལྷན་ཅིག་མཁའ་སྤྱོད་འགྲུབ་པའི་བཀྲ་ཤིས་ཤིག་ཞུའོ། །
གཞན་ཡང་ཚོགས་རྫས་ཁར་སོང་མཐོང་ཐོས་དང་དྲན་རེག །
འབྲེལ་ཚད་དོན་ལྡན་རྣམ་དཀར་བྱང་ཆུབ་ལ་འཁྲིད་དེ། །
ལྷན་ཅིག་དག་པ་མཁའ་ལ་སྤྱོད་པ་ཡི་ཞིང་དུ། །
མཁའ་ལ་བྱ་ཁྱུང་བཞིན་དུ་ལྷན་ཅིག་ཏུ་བསྐྱོད་པའི། །
བཀྲ་ཤིས་དགེ་ལེགས་རྒྱས་པའི་སྨོན་འདུན་ཞིག་ཞུའོ། །
ཞེས་སོ། །འདི་སྐབས་ཤིག་བསྟན་པ་ལ་འཕེལ་འགྲིབ་ཡོང་བའི་ལྟས་སུ་རྨི་ལམ་ན་ལྷ་སའི་
ཇོ་ཁང་དུ་ཕྱིན་པས། ཇོ་བོ་ལ་སོགས་པའི་རྟེན་རྣམས་མེད་པར་ཇོ་བོ་བཞུགས་སའི་ཐད་དེར་
རྒྱ་རྒན་འདྲ་ཞིག་མགོ་ཀྱོག་ཀྱོག་བྱས་ནས་བསྡད་འདུག་པ་དེ་ནི་གཙུག་ལག་ཁང་སོགས་བསྟན་
པ་ལ་ཉམས་ཆག་ཆེན་པོ་འོང་བའི་རྟགས་དང་། ཡང་དེ་ནས་ལོ་འགའ་ཕྱིན་པ་ན་རྨི་ལམ་དུ་ཇོ་
ཁང་ལ་ཕྱིན་པས་རྟེན་གསུམ་མང་པོ་མཇལ་རྒྱུ་ཡོད་ཀྱང་ཇོ་བོ་སོགས་སྔར་དང་ཅུང་ཟད་མི་འདྲ་
བ་དང་། ཇོ་མདུན་དེར་བཤན་པ་ཞིག་གིས་ལུག་གཉིས་གསོད་གྲབས་འདུག་པ་དེ་རྣམས་ཚུར་



དཔལ་ས་སྐྱའི་རིག་མཛོད།
འཕྲོག་ནས་ང་རང་བསད་ཀྱང་ལུག་འདི་ཚོ་གསོད་དུ་བཅུག་གི་མིན་ཞེས་ཁྲིད་ནས་འོང་བ་ཞིག་
རྨིས་པ་ནི་སླར་བསྟན་པ་ཅུང་ཟད་དར་བ་དང་། ང་རང་གི་བླ་སྲོག་ཀྱང་རེ་ཞིག་བར་ཆད་ལས་གྲོལ་
བའི་བརྡ་རུ་གོ་བ་སྟེ། མདོར་ན་རང་ལོ་དྲུག་ཅུ་རེ་གཅིག་ཡན་གྱི་བྱས་བྱུང་གི་རྣམ་ཐར་བརྗེད་
ཐོར་བཀོད་པ་དེ་ཙམ་དང་། གཞན་ཡང་སྐབས་འདི་རྣམས་སུ་བླ་མའི་གདམས་ངག་ཚུལ་བཞིན་
དུ་ཉམས་སུ་བླངས་པས་ཕྱི་རྐྱེན་ངན་པ་སྣ་ཚོགས་ལམ་དུ་ལྷོངས་པ་སོགས་སྣང་གྲག་ཐམས་ཅད་
གྲོགས་སུ་ཤར་བའི་ཚེ་ཀ་མགུར་འདི་བླངས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
3gp:1:1
ཀ་ནས་དག་པ་ཆོས་སྐུའི་བླ་མ། །
ཁ་སྦྱོར་བདུན་ལྡན་ལོངས་སྐུའི་བླ་མ། །
གར་ཡང་འཆར་བ་སྤྲུལ་སྐུའི་བླ་མ། །
ང་ཡི་བླ་མ་སྐུ་གསུམ་དབྱེར་མེད། །
ཅ་ཅོའི་གསོལ་འདེབས་འར་མ་འུར་གྱིས། །
ཆ་འཇོག་བློ་གཏད་ཁྱེད་ལ་ཞུའོ། །
ཇ་བཟང་ཞལ་དྲོའི་ལྷ་ཆོས་ཉན་བཞིན། །
ཉ་རྒྱས་ཞལ་གྱི་ཟིལ་མངར་བཏུང་སྟེ། །
ཏ་ཐཱ་ག་ཏའི་སྙིང་པོ་རློན་པ། །
ཐ་མལ་ཤེས་པ་སངས་རྒྱས་ངོ་སྤྲོད། །
ནa



དཔལ་ས་སྐྱའི་རིག་མཛོད།
ད་ལྟའི་སྐྱེ་བོ་དམུ་རྒོད་བདག་འདྲ། །
ན་རྒ་འཆི་བའི་འཇིགས་ལས་སྐྱོབ་པའི། །
པཱ་ར་མཆོག་གི་ལམ་སྟོན་དམ་པ། །
ཕ་གཅིག་བླ་མ་སྤྱི་བོར་བསྒོམ་ཞིང་། །
བ་གླང་རྫི་ཡང་སངས་རྒྱས་གཏོང་བའི། །
མ་དང་མཁའ་འགྲོའི་སྙིང་ཁྲག་དྭངས་མ། །
རྩ་རླུང་ཐིག་ལེའི་མྱུར་ལམ་ཟབ་མོ། །
ཚ་གྲང་ངལ་བ་ཁྱད་དུ་བསད་ནས། །
ཛ་དྲག་རྒྱུན་རིང་བསྒོམས་འདི་ཨ་ཧོ། །
ཝ་ལྟར་ཉུལ་བའི་ཐ་མལ་རླུང་སེམས། །
ཞ་བོ་བཞིན་དུ་དྷུ་ཏིར་རེངས་ནས། །
ཟ་མ་ཏོག་ལྟར་འདོད་རྒུ་འབྱུང་བའི། །
འ་ཅག་མཆོག་གི་དངོས་གྲུབ་སྙེགས་འགྲོ། །
ཡ་ཀིའི་རྡོ་རྗེ་ཐེག་པའི་སྙིང་པོ། །
ར་བ་རྡོ་རྗེའི་དམ་ཚིག་གིས་བསྐོར། །
ལ་གཅིག་ལམ་གཅིག་བླ་མའི་གདམས་ངག །
ཤ་ཐུག་རུས་བབ་སྙིང་ལ་བཅངས་ན། །
ས་ལམ་བགྲོད་ལ་དཀའ་ཚེགས་མི་འདུག །
ཧ་ཧ་སྐྱིད་སྐྱིད་རྣལ་འབྱོར་བྱ་བྲལ། །
ཨ་ཧོ་ངོ་མཚར་བླ་མའི་གདམས་ངག །ཅེས་སོ། །



»
བཅུ་གཉིས། ཡང་དར་བསྟན་པའི་རྒྱལ་སྒོ་རབ་ཏུ་ཕྱེ་སྟེ་རིས་མེད་རྒྱལ་བསྟན་
མཐའ་དག་ལ་སྟོན་པ་གཉིས་པ་ལྟ་བུའི་བཀའ་དྲིན་བསྐྱངས་པའི་ཚུལ།
རང་ལོ་དྲུག་ཅུ་རེ་གཅིག་ས་ལུག་ལོར་སྲིད་ཇུས་དོན་འཁྱོལ་དང་ཆོས་དད་རང་མོས་ལག་
ལེན་བསྟར་ཏེ་ས་སྐྱའི་ལྷ་ཁང་ཆེན་མོར་ཉམས་གསོ་བྱས་པར་བརྟེན། ང་རང་ནས་ཀྱང་ལོ་ངོ་
གསུམ་གྱི་རིང་ལ་དཔེ་ཆ་འཐོར་བ་བསྡུས་པ་དང༌། རལ་བ་མཐུད་པ། འཁྲུགས་པ་བཅོས་པ་
JE



དཔལ་ས་སྐྱའི་རིག་མཛོད།
5
སོགས་གླེགས་བམ་སུམ་སྟོང་ལྷག་ཙམ་བསྐྱར་བསྒྲིགས་ཞུས་པས་ཤཱཀྱ་སེང་གེའི་བསྟན་པ་ལ་
བྱ་བ་ཅུང་ཟད་བྱས་སམ་སྙམ་བློ་ཅུང་བག་ཕེབས་པར་གྱུར། འདི་སྐབས་ཤིག་རྨི་ལམ་དུ་ང་རང་
ལ་མ་རུངས་པ་ཞིག་གིས་གཙེས་པ་ན་ཆུ་ལ་བསྐྱལ་ནས་བྲོས་པས་བུད་མེད་ཅིག་གིས་འཇིགས་
པ་དེ་ལས་བསྐྱབས་ཏེ། ང་རྗེ་བཙུན་སྒྲོལ་མ་ཡིན་ཁྱེད་ལ་དགོས་པ་ནམ་བྱུང་གི་ཚེ་ང་སླེབ་འོང་
ཟེར་བ་ཞིག་རྨིས་པ་རྗེ་བཙུན་མས་འབྲལ་མེད་དུ་སྐྱོང་བའི་རྟགས་དང་། ཡང་ནུབ་ཅིག་རྨི་
ལམ་དུ་ང་རང་ཤི་གྲབས་འདུག་པར་རིན་པོ་ཆེ་མདུན་ན་བཞུགས་པའི་སྐུ་པང་དུ་འཛེགས་ཏེ་
ཞལ་དང་ཁ། ཐུགས་དང་སྙིང་སྦྱར་ཏེ་རིན་པོ་ཆེའི་ཐུགས་ཀར་རྣམ་ཤེས་འཕོ་རྩིས་བྱས་པས་འཕོ་
རུ་མ་བཏུབ་པ་ན། ད་ལྟ་ཅུང་ཟད་འཕོ་རན་མི་འདུག་ཅེས་གསུངས་པ་ཞིག་རྨིས་པ་ནི་གནས་
སྐབས་ཚེ་ཡི་བར་ཆད་ལས་གྲོལ་ཞིང་། འཆི་བའི་ཚེ་རིན་པོ་ཆེས་རྗེས་སུ་འཛིན་པའི་རྟགས་སུ་
འདུག་སྙམ་ནས་བློ་བདེ་བ་བྱུང་། འདི་སྐབས་ཤིག་སྒྲུབ་བརྒྱུད་ཤིང་རྟ་བརྒྱད་ཀྱི་རིང་ལུགས་ལ་
སྤོབས་པ་རྙེད་པའི་གླུ་འཇིགས་མེད་སེང་གེའི་ང་རོ་ཞེས་བྱ་བ་འདིའང་བླངས་སོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། ཀ་དག་ཆོས་སྐུ་ཡི་མཁའ་དབྱིངས་ལ། །
ལྷུན་གྲུབ་འོད་གསལ་གྱི་ལྟད་མོ་ལྟ། །
རྫོགས་ཆེན་ནམ་མཁའ་ཡི་རྣལ་འབྱོར་པ། །
ང་ཀློང་ཆེན་རབ་འབྱམས་ཀྱི་བུ་བརྒྱུད་ཡིན། །
མེས་པོ་ནི་སློབ་དཔོན་པདྨ་ཡིན། །
ཡང་མེས་ནི་ཀུན་ཏུ་བཟང་པོ་ཡིན། །
ལྟ་བ་ནི་རྫོགས་པ་ཆེན་པོ་ཡིན། །
སྒོམ་པ་ནི་ཁྲེགས་ཆོད་ཐོད་རྒལ་ཡིན། །
སྤྱོད་པ་ནི་འཁོར་འདས་ཟིལ་གནོན་ཡིན། །
འབྲས་བུ་ནི་ཡེ་ཤེས་བླ་མ་ཡིན། །
801



དཔལ་ས་སྐྱའི་རིག་མཛོད།
བླ་མ་ནི་ཆོས་ཀྱི་བློ་གྲོས་ཡིན། །
ཡི་དམ་ནི་སྒྲུབ་པ་བཀའ་བརྒྱད་ཡིན། །
ཆོས་སྐྱོང་ནི་མ་གཟའ་དམ་གསུམ་ཡིན། །
ང་རྫོགས་ཆེན་ནམ་མཁའི་རྣལ་འབྱོར་པ། །
སྔ་འགྱུར་རྙིང་མའི་བརྒྱུད་འཛིན་ཡིན། །
Y
ན
ཨ་ཧོ། ཕྱི་ཚུལ་འདུལ་བའི་སྤྱོད་པ་འཛིན། །
ནང་དུ་བྱང་ཆུབ་སེམས་གཉིས་སྦྱོང་། །
གསང་བ་རིམ་གཉིས་ཀྱི་རྣལ་འབྱོར་པ། །
ང་དགེ་བཤེས་སྟོན་པའི་བུ་བརྒྱུད་ཡིན། །
མེས་པོ་ནི་དཔལ་ལྡན་ཨ་ཏི་ཤ། །
ཕྱི
༧



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ན
ཡང་མེས་ནི་ཤཱཀྱ་ཐུབ་པ་ཡིན། །
ལྟ་བ་ནི་དབུ་མ་ཆེན་པོ་ཡིན། །
སྒོམ་པ་ནི་སྟོང་ཉིད་སྙིང་རྗེ་ཡིན། །
སྤྱོད་པ་ནི་སྡོམ་གསུམ་རྣམ་དག་ཡིན། །
འབྲས་བུ་ནི་སྐུ་གཉིས་ཟུང་འཇུག་ཡིན། །
བླ་མ་ནི་ཆོས་ཀྱི་བློ་གྲོས་ཡིན། །
ཡི་དམ་ནི་བཀའ་གདམས་ལྷ་བཞི་ཡིན། །
ཆོས་སྲུང་ནི་མགོན་པོ་ཚོགས་བདག་ཡིན། །
ང་བྱང་ཆུབ་སེམས་ཀྱི་རྣལ་འབྱོར་པ། །
ཇོ་བོ་བཀའ་གདམས་པའི་བརྒྱུད་འཛིན་ཡིན། །
#
Al



དཔལ་ས་སྐྱའི་རིག་མཛོད།
17
T
alb
IEHE
ཨ་ཧོ། ཕྱི་ཤེས་བྱའི་ཆོས་ལ་མ་རྨོངས་ཤིང་། །
ནང་རང་རིག་སངས་རྒྱས་སྐུ་གསུམ་མཐོང་། །
དོན་འཁོར་འདས་དབྱེར་མེད་ཀྱི་རྣལ་འབྱོར་པ། །
ང་འཇམ་མགོན་ས་པཎ་གྱི་བུ་བརྒྱུད་ཡིན། །
མེས་པོ་ནི་གྲུབ་ཆེན་བིར་ཝ་པ། །
ཡང་མེས་ནི་ཟུང་འཇུག་རྡོ་རྗེ་འཆང་། །
ལྟ་བ་ནི་འཁོར་འདས་དབྱེར་མེད་ཡིན། །
སྒོམ་པ་ནི་གསུང་ངག་ལམ་འབྲས་ཡིན། །
སྤྱོད་པ་ནི་ཕྱོགས་ལས་རྣམ་རྒྱལ་ཡིན། །
འབྲས་བུ་ནི་བཅུ་གསུམ་རྡོ་རྗེའི་ས། །
བླ་མ་ནི་ཆོས་ཀྱི་བློ་གྲོས་ཡིན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཡི་དམ་ནི་དགྱེས་བདེ་གསང་གསུམ་ཡིན། །
ཆོས་སྐྱོང་ནི་གུར་ཞལ་ལྕམ་དྲལ་ཡིན། །
ང་རྟེན་འབྲེལ་ལམ་བྱེད་ཀྱི་རྣལ་འབྱོར་པ། །
འཇམ་མགོན་ས་སྐྱའི་བརྒྱུད་འཛིན་ཡིན། །
Orlar
ཨ་ཧོ། ངེས་འབྱུང་གི་བསམ་པས་རྒྱུད་བསྐུལ་ནས། །
སྙིང་རུས་དང་ཞེ་བཅད་ཀྱིས་སྒྲུབ་ཚུགས་འཛིན། །
སྒོ་གསུམ་བྱ་བྲལ་གྱི་རྣལ་འབྱོར་པ། །
ང་མི་ལ་རས་པའི་བུ་བརྒྱུད་ཡིན། །
མེས་པོ་ནི་ནཱ་རོ་པཎ་ཆེན་ཡིན། །
ཡང་མེས་ནི་དྲུག་པ་རྡོ་རྗེ་འཆང་། །
5



དཔལ་ས་སྐྱའི་རིག་མཛོད།
ལྟ་བ་ནི་ཕྱག་རྒྱ་ཆེན་པོ་ཡིན། །
སྒོམ་པ་ནི་ནཱ་རོ་ཆོས་དྲུག་ཡིན། །
སྤྱོད་པ་ནི་བྱར་མེད་སྨྱོ་སྤྱོད་ཡིན། །
འབྲས་བུ་ནི་ཚེ་གཅིག་སངས་རྒྱས་ཡིན། །
བླ་མ་ནི་ཆོས་ཀྱི་བློ་གྲོས་ཡིན། །
ཡི་དམ་ནི་རྡོ་རྗེ་ཕག་མོ་ཡིན།
ཆོས་སྐྱོང་ནི་མ་མགོན་ལྕམ་དྲལ་ཡིན། །
ང་མ་བཅོས་ཤུགས་འབྱུང་གི་རྣལ་འབྱོར་པ། །
བཀའ་གྲུབ་ཐོབ་བརྒྱུད་པའི་བུ་བརྒྱུད་ཡིན། །
།
l



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཨ་ཧོ། མཁའ་འགྲོའི་སྙན་བརྒྱུད་ཀྱི་གདམས་ངག་ཀུན། །
རྩེ་གཅིག་ཟབ་མོ་ཡི་སྒྲུབ་ལ་བརྩོན། །
ཉིན་མཚན་འོད་གསལ་གྱི་རྣལ་འབྱོར་པ། །
ང་མཁས་གྲུབ་ཁྱུང་པོའི་བུ་བརྒྱུད་ཡིན། །
མེས་པོ་ནི་ཡེ་ཤེས་མཁའ་འགྲོ་ཡིན། །
ཡང་མེས་ནི་རྡོ་རྗེ་འཆང་ཆེན་ཡིན། །
ལྟ་བ་ནི་ཕྱག་ཆེན་གྲྭ་འུ་མ། །
སྒོམ་པ་ནི་ནི་གུ་ཆོས་དྲུག་ཡིན། །
སྤྱོད་པ་ནི་སྒྱུ་མའི་རོལ་གར་ཡིན། །
འབྲས་བུ་ནི་སྒྱུ་མའི་འོད་སྐུ་ཡིན། །
བླ་མ་ནི་ཆོས་ཀྱི་བློ་གྲོས་ཡིན། །
ཡི་དམ་ནི་རྒྱུད་སྡེ་ལྔ་གཙོ་བསྡུས། །
ཆོས་སྐྱོང་ནི་མྱུར་མཛད་སྤྱན་རས་གཟིགས། །
ང་ཉིན་མཚན་འོད་གསལ་གྱི་རྣལ་འབྱོར་པ། །
དཔལ་ལྡན་ཤངས་པའི་བརྒྱུད་འཛིན་ཡིན། །
༧ག
h
E



དཔལ་ས་སྐྱའི་རིག་མཛོད།
རྒྱུ
ཨ་ཧོ། འཁོར་འདས་ཀྱི་འཛིན་རྟོག་རིག་ངོར་དག །
སྙེམས་བྱེད་ཀྱི་བདག་འཛིན་རྩ་བ་ཆོད། །
བཟང་ངན་གྱི་རྩིས་གདབ་དབུ་མར་ཞིག །
རེ་དོགས་ཀྱི་བསམ་པ་ཐད་ཀར་ཆོད། །
འཁོར་འདས་རོ་སྙོམས་ཀྱི་རྣལ་འབྱོར་པ། །
ང་མ་ཅིག་ལབ་སྒྲོན་གྱི་བུ་བརྒྱུད་ཡིན། །
མེས་པོ་ནི་དམ་པ་སངས་རྒྱས་ཡིན། །
ཡང་མེས་ནི་གྲུབ་ཐོབ་བརྒྱད་ཅུ་ཡིན། །
ལྟ་བ་ནི་ཤེས་རབ་ཕར་ཕྱིན་ཡིན། །
སྒོམ་པ་ནི་ཞི་བྱེད་གཅོད་ཡུལ་ཡིན། །
སྤྱོད་པ་ནི་བརྟུལ་ཞུགས་ལམ་ལྷོངས་ཡིན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འབྲས་བུ་ནི་བདུད་བཞི་རྩད་ཆོད་ཡིན། །
བླ་མ་ནི་ཆོས་ཀྱི་བློ་གྲོས་ཡིན། །
ཡི་དམ་ནི་ཕག་མོ་ཁྲོས་མ་ཡིན། །
ཆོས་སྐྱོང་ནི་གཟའ་ཀླུ་བཙན་གསུམ་ཡིན། །
ང་བདག་འཛིན་ཚར་གཅོད་ཀྱི་རྣལ་འབྱོར་པ། །
གྲུབ་ཐོབ་གཅོད་ཀྱི་བརྒྱུད་འཛིན་ཡིན། །
ཨ་ཧོ། གཉིས་སྣང་གི་སྟོང་པའི་མུན་ཁང་དུ། །
སྟོང་གཟུགས་ཀྱི་སྒྱུ་མའི་རོལ་རྩེད་རྩེ། །
འཕོ་བཅས་ཀྱི་སྲིད་པའི་རྒྱུ་བ་ཀུན། །
འཕོ་མེད་ཀྱི་དྭངས་མ་འོད་སྐུར་གྲུབ། །



དཔལ་ས་སྐྱའི་རིག་མཛོད།
རྒྱུ
A
ང་བུ་དོལ་གཉིས་ཀྱི་བརྒྱུད་འཛིན་ཡིན། །
མེས་པོ་ནི་དུས་ཞབས་ཆེ་ཆུང་ཡིན། །
ཡང་མེས་ནི་རིགས་ལྡན་ཡབ་སྲས་ཡིན། །
ལྟ་བ་ནི་འགྱུར་མེད་ཡོངས་གྲུབ་ཡིན། །
སྒོམ་པ་ནི་དུས་འཁོར་སྦྱོར་དྲུག་ཡིན། །
སྤྱོད་པ་ནི་ཀུན་ཏུ་བཟང་པོ་ཡིན། །
འབྲས་བུ་ནི་འཕོ་མེད་རྡོ་རྗེའི་སྐུ། །
བླ་མ་ནི་ཆོས་ཀྱི་བློ་གྲོས་ཡིན། །
ཡི་དམ་ནི་དང་པོའི་སངས་རྒྱས་ཡིན། །
ཆོས་སྐྱོང་ནི་རྡོ་རྗེ་ཤུགས་སོགས་ཡིན། །
ང་བདེ་ཆེན་ལམ་ལྷོང་གི་རྣལ་འབྱོར་པ། །
དཔལ་དུས་ཀྱི་འཁོར་ལོའི་བརྒྱུད་འཛིན་ཡིན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
SHE
ཀྱི
ཨ་ཧོ། འཕོ་བཅས་ཐ་མལ་གྱི་ལུས་ངག་ཡིད། །
འཕོ་མེད་རྡོ་རྗེ་ཡི་སྐུ་གསུམ་བསྡོམས། །
བདེ་ཆེན་ཁོར་ཡུག་གི་རྣལ་འབྱོར་པ། །
ང་ཨོ་རྒྱན་དཔལ་གྱི་བུ་བརྒྱུད་ཡིན། །
མེས་པོ་ནི་རྡོ་རྗེ་རྣལ་འབྱོར་མ། །
ཡང་མེས་ནི་དང་པོའི་སངས་རྒྱས་ཡིན། །
ལྟ་བ་ནི་ལྷན་སྐྱེས་གཉུག་མ་ཡིན། །
སྒོམ་པ་ནི་ཨོ་རྒྱན་བསྙེན་སྒྲུབ་ཡིན། །
སྤྱོད་པ་ནི་བདེ་སྟོང་ལམ་ཁྱེར་ཡིན། །
འབྲས་བུ་ནི་རྡོ་རྗེའི་སྐུ་གསུམ་ཡིན། །
བླ་མ་ནི་ཆོས་ཀྱི་བློ་གྲོས་ཡིན། །
ཡི་དམ་ནི་རྡོ་རྗེ་ཕག་མོ་ཡིན། །
ཆོས་སྐྱོང་ནི་མགོན་ཆེན་སྡེ་ལྔ་ཡིན། །
ང་བརྟུལ་ཞུགས་སྤྱོད་པའི་རྣལ་འབྱོར་པ། །
གྲུབ་ཐོབ་བསྙེན་སྒྲུབ་ཀྱི་བརྒྱུད་འཛིན་ཡིན། །



དཔལ་ས་སྐྱའི་རིག་མཛོད།
d
ཨ་ཧོ། ཁོང་འཕགས་ཡུལ་པཎ་གྲུབ་ཐུགས་ཀྱི་བཅུད། །
བོད་ཁ་བ་ཅན་གྱི་རྒྱལ་ཁབ་ཏུ། །
ཆོས་མདོ་སྔགས་བསྟན་བཅོས་འགྱུར་རོ་ཅོག །
དོན་དྲིལ་ན་སྒྲུབ་བརྒྱུད་ཤིང་རྟ་བརྒྱད། །
ཡང་བཤད་རྒྱུན་འཛིན་པའི་བཀའ་ཆེན་བཅུ། །
དེ་ཀུན་གྱི་བཀའ་བབས་གསང་མཛོད་རྙེད། །
མགོན་ཀུན་མཁྱེན་རྡོ་རྗེ་གཟི་བརྗིད་རྩལ། །
མཚན་ཆོས་ཀྱི་བློ་གྲོས་དཔལ་བཟང་པོ། །
ཡ་ཀི་ཞིག་འོག་མིན་ཕོ་བྲང་ན། །
ཁོང་ལོངས་སྐུའི་སྟོན་པ་རྡོ་རྗེ་འཆང་། །
ཕ་ཀི་ཞིག་འཕགས་ཡུལ་རྡོ་རྗེ་གདན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཁོང་མདོ་ཡི་སྟོན་པ་ཤཱཀྱ་ཐུབ། །
འདི་ན་ཞིག་བོད་ཡུལ་བསམ་ཡས་ན། །
ཁོང་སྔགས་ཀྱི་སྟོན་པ་པདྨ་འབྱུང༌། །
དུས་དེང་སང་མདོ་ཁམས་ཤར་གྱི་ཆར། །
ཆོས་མདོ་སྔགས་ཀྱི་བཀའ་བབས་མཁྱེན་བརྩེའི་དབང་། །
ཁོང་གདོད་མའི་གཞི་ལ་དབྱེར་མེད་ཅིང་། །
སྤངས་རྟོགས་དང་ཡོན་ཏན་ལ་ཁྱད་པར་མེད། །
ཐུགས་རྗེ་དང་བྱིན་རླབས་མཉམ་མོ་ཞེས། །
མི་ང་ལ་ཐེ་ཚོམ་སྤུ་ཙམ་མེད། །
དུས་འདི་ནས་བྱང་ཆུབ་མ་ཐོབ་བར། །
ཚེ་འདི་དང་ཕྱི་མ་བར་དོ་ཀུན། །
ལས་སྐྱིད་སྡུག་ལེགས་ཉེས་ཅི་བྱུང་ཡང་། །
བློ་ཐེ་ཚོམ་མེད་པ་ཧྲིལ་ལེར་གཏོད། །
དུས་ཉིན་མཚན་མེད་པར་བྱིན་གྱིས་རློབས། །
ལར་གསར་རྙིང་བཀའ་གཏེར་དམ་པའི་ཆོས། །
ངོ་མཚར་གྱི་བཀའ་བབས་བདུན་ལྡན་པའི། །
རྗེ་བླ་མ་རྡོ་རྗེ་གཟི་བརྗིད་རྩལ། །
ཡང་ལོ་ཆེན་བཻ་རོའི་རྣམ་པར་འཕྲུལ། །
ཁོང་འཇམ་མགོན་བློ་གྲོས་མཐའ་ཡས་ཞབས། །
བཀའ་བབས་ཀྱི་གདམས་པ་མ་ལུས་པ། །



དཔལ་ས་སྐྱའི་རིག་མཛོད།
བུམ་པ་ནི་གང་བྱོ་རུ་སྩོལ་མཛད་པ། །
རྗེ་བླ་མ་ཆོས་ཀྱི་བློ་གྲོས་ཞབས། །
ང་འཇམ་མགོན་རྣམ་གཉིས་ཀྱི་བུ་བརྒྱུད་ཡིན། །
གདམས་ངག་ནི་གཞན་ལ་རེ་མི་དགོས། །
ཐེ་ཚོམ་དང་དོགས་པ་སེལ་མི་དགོས། །
ལྟ་བ་ལ་ཡིན་མིན་གྱི་སྒྲོ་འདོགས་ཆོད། །
སྒོམ་པ་ནི་ཉམས་མྱོང་ཚད་མས་གྲུབ། །
སྤྱོད་པ་ནི་གང་བྱུང་ལམ་དུ་ཁྱེར། །
བླ་མ་ནི་འཇམ་མགོན་རྣམ་པ་གསུམ། །
མེས་པོ་ནི་འཕགས་བོད་པཎ་གྲུབ་ཚོགས། །
ཡང་མེས་ནི་ཤཱཀ་ཐུབ་རྡོ་རྗེ་འཆང་། །
ཡི་དམ་ནི་རྒྱུད་སྡེ་བཞི་ཡི་ལྷ། །
མཁའ་འགྲོ་ནི་རྗེ་བཙུན་སྒྲོལ་མ་ཡིན། །
ཆོས་སྐྱོང་ནི་མགོན་ཆེན་སྡེ་ལྔ་དང༌། །
ཡང་གཉན་མགོན་ཆེན་པོ་གདོང་བཞི་པ། །
དཔལ་འདོད་པ་ཁམས་ཀྱི་དབང་ཕྱུག་མ། །
ནོར་ལྷ་ནི་དམར་པོ་སྐོར་གསུམ་ཡིན། །
ང་རྟེན་འབྲེལ་ལམ་བྱེད་ཀྱི་རྣལ་འབྱོར་པ། །
ཡོངས་རྫོགས་བསྟན་པའི་བརྒྱུད་འཛིན་ཡིན། །
ལར་ཤིང་རྟ་བརྒྱད་ཀྱི་རིང་ལུགས་ལ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཉམས་མྱོང་གི་རྟོགས་ཚད་མ་མཆིས་ཤིང་། །
བཀའ་བབས་ཀྱི་གསང་མཛོད་མ་རྙེད་ཀྱང་། །
རྣལ་འབྱོར་ནི་མོས་པ་ལམ་བྱེད་ཕྱིར། །
འབྱུང་རུང་རང་ཙམ་དུ་སྨྲས་པ་ཡིན། །
འདིར་འབད་ཀྱི་དགེ་བ་གང་ཡོད་དེས། །
ཚེ་འདི་དང་ཕྱི་མ་བར་དོ་ཀུན། །
ཀུན་མཁྱེན་གྱི་བླ་མས་རྗེས་སུ་གཟུང་། །
ཀུན་དགའ་ཡི་བསྟན་པའི་རྒྱལ་མཚན་འཛིན། །
ཀུན་ཁྱབ་ཀྱི་འགྲོ་བའི་དོན་ཆེན་འགྲུབ། །
ཀུན་བཟང་གི་གོ་འཕང་མྱུར་ཐོབ་ཤོག །
ཅེས་པ་འདི་ནི་བོད་ཀྱི་རྡོ་རྗེ་གདན་དཔལ་ས་སྐྱའི་དགོན་པར་རབ་བྱུང་བཅུ་དྲུག་ལྕགས་བྱ་
ལོའི་ཟླ་བ་དགུ་པའི་ཚེས་བཅུ་བཞིར་བླ་མ་ས་སྐྱ་པ་ཆེན་པོའི་དུས་དྲན་གྱི་མཆོད་པར་དམིགས་
ཏེ་བྲིས་པའོ། །
རང་ལོ་དྲུག་ཅུ་རེ་བཞི་པ་ཆུ་ཁྱི་ལོ་དང་། རེ་ལྔ་ཆུ་ཕག་ལོ་རྣམས་ལ་དཔལ་ས་སྐྱའི་དགོན་
པར་རྡོ་རྗེ་སློབ་དཔོན་གྱི་ཁུལ་བཟུང་ནས་སྡོད་སྐབས་ཤིག་ལ་རྨི་ལམ་དུ་རི་ཆེན་པོ་ཞིག་གི་རྐེད་



བྱུང
བ།
དཔལ་ས་སྐྱའི་རིག་མཛོད།
༽s
E:
པ་ཙམ་ན་གོང་མ་རྣམས་ལྔའི་སྐུ་ཆེན་པོ་གྲལ་བསྒྲིགས་ནས་འདུག་པ་ལ་ཕྱག་མཆོད་བྱས་པས།
ཆོས་རྗེ་ས་པཎ་གྱི་སྐུ་དེ་འགུལ་ཤིག་ཤིག་ངང་ཕྱག་ཆོས་འཆད་ཀྱི་ཕྱག་རྒྱ་ཀྲབ་ཀྲབ་མཛད་པ་
སོགས་རྨིས་པ་ས་བསྟན་ལ་བྱ་བ་ཅུང་ཟད་བྱེད་པའི་རྟགས་དང་། ལོ་དེའི་ཟླ་བ་དགུ་པའི་སྐོར་
ཞིག་ལ་རྨི་ལམ་དུ་རྗེ་བླ་མ་ཆོས་ཀྱི་བློ་གྲོས་དང་མཇལ་ནས་ཀྱེ་རྡོར་གྱི་དབང་ཞིག་ཞུ་བའི་སྣང་
བ་བྱུང་བ་ལ། ང་རང་གིས་རྗེ་བླ་མ་ལགས་བདག་དེ་སྔོན་དམ་ཚིག་དང་སྡོམ་པ་ལ་ཉམས་ཆག་
མང་པོ་ཤོར་བ། ད་ལན་གྱི་དབང་འདིས་ཉམས་ཆག་སོར་ཆུད་ནས་ད་ཕན་སྒྲུབ་པ་ཉམས་ལེན་
ཡང་དག་པར་བྱས་ན་ཐར་པའི་ལམ་སྣ་ཟིན་པར་འགྱུར་རམ། དེ་བཞིན་སྒྲུབ་གནས་ཕ་ཡུལ་
དུ་རྫོང་མེ་རི་ཟེར་བ་ཞིག་ཡོད་པ་དེ་དང་། ས་སྐྱའི་ཕྱོགས་ཀྱི་སྒྲུབ་གནས་རྣམས་གང་དགའ་ཞེས་
ཞུས་པའི་ལན་དུ། ས་སྐྱ། ས་སྐྱ་ཞེས་གསུངས་བྱུང་བ། ས་སྐྱའི་ནུབ་ངོས་ན་མང་མཁར་ཕྱོགས་
ཀྱི་རི་ནག་ངམ་པ་ལྷ་རྒོད་ཀྱི་རི་ཡིན་ནམ་སྙམ་པ་ཞིག་མཐོང་བ་འདི་ཡིན་ནམ་སྙམ་པ་བྱུང་། ཡང་
ལོ་དེའི་ཟླ་བ་བཅུ་པའི་སྐོར་ཞིག་ལ་རྨི་ལམ་དུ་ས་སྐྱའི་རིན་ཆེན་སྒང་གི་འདབས་དེར་ཚེ་དབང་
ཞིག་བསྐུར་གྲབས་འདུག་པ་ལ་མི་ཤིན་ཏུ་མང་པོ་ཚོགས་བྱུང་བར་ཅུང་ཟད་སྐྲག་པའི་སྣང་བ་བྱུང་
བ་ན་དེར་ལས་བྱེད་པ་ཁ་ཤས་སླེབས་བྱུང་བས་ང་རང་ལ་དགའ་བའི་རྣམ་པ་བྱས་ནས་སོང་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བ་དང་། ཁྲོམ་པ་རྣམས་ཀྱང་ཕྱེད་ཙམ་ཕྱིར་སོང་། ཚེ་དབང་རྫོགས་པར་བསྐུར་ཚར་བ་ན། མི་
ནི།
ཞིག་གིས་ད་བར་ཆད་ལས་གྲོལ་ཟིན་པས་སྒྲོལ་མ་ལ་བསྟོད་པ་ཞིག་རྩོམས་ཟེར་བར་ཕྱག་འཚལ་
ཉེར་གཅིག་གི་དོན་འགྲེལ་གྱི་བསྟོད་པ་དེ་བརྩམས། ལོ་དེའི་ཟླ་བ་བཅུ་གཉིས་པའི་ནང་ང་རང་
ཞབས་བརྟན་ལྷ་ཁང་ན་འདུག་པའི་ཤར་ལྷོའི་ཕྱོགས་ཀྱི་ནམ་མཁའ་ལ་ཡེ་རེར་འཕུར་ཏེ་རྟགས་
མཚན་མའི་རི་རྩེར་བབས། སླར་ཚུར་ལོག་པ་ན་མི་མང་པོའི་མགོ་ཐད་དུ་འཕུར་གྱིན་འདུག་པ་
ཞིག་བྱུང་། ཡང་ནུབ་ཅིག་ང་རང་གིས་གསོད་དགོས་པའི་མི་བཞི་འདུག་པ་ལས་གཅིག་བསད་
ཚར་ནས་གསུམ་གསོད་རྒྱུར་འདུག་པའི་ནང་རྒན་གོག་གཅིག་འདུག་པ་ལ་འདི་སྙིང་རྗེ་བས་མ་
གསད་ན་བསམ་པ་ཞིག་བྱུང་། ཡང་ནུབ་ཅིག་ལྷ་ཁང་ཆེན་མོའི་རྡོ་གཅལ་དེའི་ནང་ཡར་ཕྱིན་པ་
ན་རྨི་ལམ་ཡང་ཟིན་བྱུང་བས་དྲན་པ་རྣམ་གསུམ་གསལ་བཏབ་སྟེ་མི་མང་པོའི་མགོ་བོའི་ཐད་དུ་
འཕུར་བཞིན་མགུར་འཐེན་པ་ཞིག་བྱུང་། དེའི་ནུབ་གཉིས་པར་ང་རང་བཙུན་མོ་སྤྲེའུ་ཡི་གཟིམ་
ཆུང་དེར་འདུག་པ་ན། བུ་མོ་ལོ་བཅུ་གཉིས་ཙམ་ལོན་པ་མཁའ་འགྲོའི་མཚན་རྟགས་རྫོགས་
པ་ཞིག་གིས་ང་རང་ལ་འགྲམ་པ་སྦྱོར་བ་སོགས་དགའ་བའི་རྣམ་འགྱུར་བྱེད་པ་དང་། དེ་ན་རྒན་



དཔལ་ས་སྐྱའི་རིག་མཛོད།
མོ་བཞི་ཙམ་འདུག་པར་འདི་རྣམས་སྙིང་རེ་རྗེ་སྙམ་པ་དང་རྨི་ལམ་ཡང་ཟིན་བྱུང་བས། ཕ་བླ་མ།
ཕ་བླ་མ། ཞེས་ངོ་ཚ་དང་འཇིགས་སྣང་མེད་པར་འབོད་སྐད་ཆེན་པོ་བརྒྱབ་པས་རྒན་མོ་དེ་
རྣམས་ཀྱང་དད་པ་དང་སྙིང་རྗེ་གཡོས་ནས་མཆི་མ་བབས་ཤིང་། རང་ཉིད་ལའང་མཆི་མ་
བྱུང་༑ དེ་ནས་ཡང་ཞག་བདུན་ཙམ་སོང་བའི་ནུབ་རྨི་ལམ་དུ་ང་རང་གི་ནོར་རྫས་དང་གཉེན་འདུན་
གཏོར་བའི་ངལ་དུབ་དང་འཁྲུལ་སྣང་མང་པོ་བྱུང་བ་ན་རྨི་ལམ་ཟིན་བྱུང་བས་དེ་མ་ཐག་འཕུར་
ཞིང་༑ དྲུང་ན་གཉེན་འདུན་ཁ་ཤས་འདུག་པ་ལ་འདི་རྨི་ལམ་ཡིན། བདེན་མིན་ང་འཕུར་བ་ལ་
ལྟོས་ཟེར་ཞིང་ནམ་མཁར་འཕུར་ནས་མདུན་དེར་ཆུ་ཆེན་པོ་ཞིག་འདུག་པར་ཡང་ཐོག་བརྫིས་
བྱས་ཏེ་མཆོང་བ་སོགས་བདེན་མེད་ཀྱི་ཉམས་བཟང་པོ་འབྱོངས། ཡང་ནུབ་ཅིག་ས་སྐྱའི་དབུ་
རྩེ་ཡིན་སྙམ་པ་ཞིག་གི་ཐད་དུ་ང་རང་གིས་ས་བརྐོས་པས་དྲིལ་བུ་ཤིན་ཏུ་ངོ་མཚར་ཆེ་བ་དབུ་
རྩེ་ན་ལྷ་བཞེངས་ནས་བཞུགས་པ། དབུ་རྭ་རྣམས་ན་གསེར་སེར་ལིང་ངེ་བ་ཞིག་རྙེད་པར་འདི་
ས་སྐྱའི་གོང་མ་རྣམས་ཀྱི་ཕྱག་དྲིལ་ཡིན་པས་ང་རང་གིས་དཀྲོལ་དགོས་སྙམ་པ་བྱུང་བ་ནི། ས་
སྐྱེའི་སྙན་བརྒྱུད་སྐོར་འཆད་སྤེལ་ཅུང་ཟད་ཐུབ་པའི་རྟགས་ཡིན་ནམ་སྙམ། ཡང་ཟླ་བ་དེའི་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཚེས་བཅོ་བརྒྱད་ཀུན་མཁྱེན་ཀློང་ཆེན་པའི་དུས་དྲན་གྱི་ནུབ་ང་རང་ལྷ་ཁང་བྱང་ལྟ་བུ་ཞིག་ན་
འདུག་པ་དེར་སྐུ་གཟུགས་མང་པོ་དང་། ང་རང་སྡོད་སའི་ཁྲི་གཅིག་འདུག་པ་དེའི་ཐད་ཙམ་ན་
དཀྱིལ་འཁོར་ཞིག་འདུག་པའི་མཐའ་སྐོར་དུ་དངུལ་གྱི་ནང་མཆོད་ཁོར་ཡུག་ཏུ་བསྐོར་བ་དང་།
དེའི་སྟེང་ཨོ་རྒྱན་རིན་པོ་ཆེའི་སྐུ་ངོ་མཚར་ཅན་ཞིག་འདུག་པ་ན་འདིར་སྔོན་ནས་ས་སྐྱ་པ་རྣམས་
ཀྱིས་ཚེས་བཅུ་གཏོང་ས་ཡིན་པར་འདུག་པས་ང་རང་ཡང་ཚེས་བཅུ་ཞིག་གཏོང་དགོས་སྙམ་པ་
བྱུང་སྐབས། ལོགས་ཤིག་ནས་འདོད་ཁམས་ལྷ་མོ་ཡིན་སྙམ་པ་ཞིག་དངོས་སུ་ཕེབས་པ་དེ་ལ་
བལྟས་པས་དུར་ཁྲོད་བདག་པོ་ཡབ་ཡུམ་གྱི་འཇིམ་སྐུ་ཞིག་ཏུ་གྱུར་སོང་བར། འདི་རྨི་ལམ་ཡིན།
སྒྱུ་མ་ཡིན། སྣང་ནི་སྣང་། བདེན་ནི་མི་བདེན་ཞེས་སྐད་ཆེན་པོས་འབོད་པ་བྱས་པ་ཞིག་བྱུང་།
ཡང་ནུབ་ཅིག་ལྕགས་གསེར་སྦྲགས་མའི་སྤར་པུ་ཆེན་པོ་ཞིག་འདུག་པ་འདི་སྔགས་འཆང་ཆེན་
མོའི་སྦྱིན་སྲེག་གི་ཐབ་ཡིན་པས། ང་རང་ཡང་འདིར་སྦྱིན་སྲེག་ཅིག་བྱེད་དགོས་སྙམ་པ་དང་
མི་ནག་པོ་ཞིག་གིས་ཁྱེད་ཀྱིས་མགོན་པོའི་ང་རོ་གྱིས་དང་ཟེར་བར། ང་རྒྱ་གར་རྡོ་རྗེ་གདན་དང་
དུར་ཁྲོད་བསིལ་བའི་ཚལ་དུ་འགྲོ་མྱོང་བས་ངས་ཤེས་ཟེར་བ་ཞིག་རྨིས། ཡང་ནུབ་ཅིག་འཆི་



དཔལ་ས་སྐྱའི་རིག་མཛོད།
བདག་གི་གནོད་པ་ཞིག་བྱུང་བར་འདི་གཉེན་པོ་ཡིན་སྙམ་འཇིགས་བྱེད་ཀྱི་ང་རྒྱལ་དང་ལྡན་པས་
ཡ་མ་རཱ་ཛ་དང་ཧཱིཀྐི༔བཟླས་པས། འདི་ནས་ནུབ་ཀྱི་ཕྱོགས་སུ་ཕོ་བྲང་གསེར་གྱི་རྒྱལ་མཚན་
ཅན་ཡོད་ཅིང་། དེའི་འོག་ཙམ་ན་ལྕང་ལོ་ཅན་དང་ནུབ་ཕྱོགས་ཨོ་རྒྱན་ཡོད་ཅེས་ཤོད་པ་ཞིག་
ཀྱང་བྱུང་ངོ༌། །
རང་ལོ་དྲུག་ཅུ་རེ་དྲུག་པ་ཤིང་བྱི་ལོའི་ཟླ་ལྔ་པའི་ཚེས་བཅུའི་ནུབ་རྨི་ལམ་དུ་རིན་པོ་ཆེ་
མཇལ་བར་ཕྱིན་པས་རིན་པོ་ཆེ་ཞལ་བྱང་དུ་གཟིགས་པའི་གཡས་ན་འཇམ་དབྱངས་བློ་གཏེར་
དབང་པོ་ཡིན་སྙམ་པའི་བླ་མ་གཟི་བརྗིད་ཅན་ཞིག་བཞུགས་འདུག་པ་ཁོང་གཉིས་ཆར་གྱིས་དང་
པོ་ང་རང་ལ་མ་མཉེས་པའི་རྣམ་པ་མཛད་ཅིང་འདུག །དེ་དུས་ང་རང་གི་ལག་ན་འབུལ་རྒྱུ་གང་
ཡང་མི་འདུག་པས་རིན་པོ་ཆེའི་ནང་མཛོད་ནས་ཁ་བཏགས་ཤིག་དང་། གཟི་ལྟ་བུ་མཛུབ་མགོ་
ཙམ་ཞིག་བླངས་ནས་ཕུལ་བས་ཐུགས་མཉེས་ཚུལ་གྱིས་འདི་ཕྱིའི་སློབ་སྟོན་མང་པོ་བསྩལ་བ་
[E



29
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དང་གཉིད་སད། ཡང་ལོ་དེའི་ཟླ་བ་བདུན་པའི་ཚེས་བཅོ་ལྔ་ཚར་ཆེན་རིན་པོ་ཆེའི་དུས་དྲན་གྱི་
ནུབ་ང་རང་བྱང་ངོས་ཀྱི་རི་སྤ་གྲོག་ལྟ་བུ་ཞིག་ན་འདུག་པ་དེར་སློབ་གྲྭ་བ་ཁ་ཤས་ཀྱང་འདུག་པ་
རྣམས་ཀྱིས་ངེད་ལ་ཅུང་ཟད་ཐོ་འཚམ་པའི་སྣང་བ་ཞིག་བྱུང་བ་ན་གཞན་ཞིག་ཏུ་འགྲོ་དགོས་
བསམས་ཏེ་ཡར་ཙམ་ཕྱིན་པའི་ཤུལ་ན་ཅ་ལག་འདྲ་ལྷག་འདུག་པ་རྣམས་འདི་ཚོས་ཁྱེར་འོང་སྙམ་
པ་དང་རྨི་ལམ་ཟིན་བྱུང་བས། ལྷོ་ཕྱོགས་ཀྱི་ནམ་མཁའ་ལ་ཡེ་རེར་འཕུར་ནས་ཕྱིན་པ་ན། ང་རྨི་
ལམ་ཟིན་རེས་ཀྱི་ལྷོ་ཕྱོགས་ལ་འཕུར་འགྲོ་བ་འདི་ཅི་ཡིན་ནམ་སྙམ་པ་དང་། ལྷོ་ཕྱོགས་པོ་ཏ་
ལའི་རི་བོར་རྗེ་བཙུན་སྒྲོལ་མ་མཇལ་བར་འགྲོ་བ་རེད་ཟེར་བ་ཞིག་བྱུང༌། དེའི་འཕྲོར་འཁྲུལ་
འབྱམས་ཀྱི་རྨི་ལམ་ལ་དགོན་པའི་གླིང་གསེབ་ནས་ཡར་རྡོ་སྐས་ཤིག་ལ་འཛེགས་ཕྱིན་པས། དེ་
ན་བུད་མེད་ཁ་ཤས་འདུག་པའི་ནང་ནས་བུ་མོ་གཞོན་ནུ་མ་ངོ་གདོང་སོགས་ལ་སྤུ་སེར་ཞོལ་ལེ་
བ་ཞིག་གིས་དགའ་བའི་རྣམ་འགྱུར་བྱེད་ཅིང་འགྲམ་པ་སྦྱར་ཏེ་དེར་སྡོད་དགོས་པའི་རྣམ་འགྱུར་
སྟོན་ཅིང་འདུག་པ་དང་རྨི་ལམ་ཡང་ཟིན་བྱུང་བས་ང་རྔ་ཡབ་ཟངས་མདོག་དཔལ་གྱི་རི་ལ་ཨོ་
རྒྱན་རིན་པོ་ཆེ་མཇལ་བར་འགྲོ། དེ་ནས་མགྱོགས་པར་སླེབས་འོང་ཞེས་བརྗོད་དེ་འཕུར་བ་
དང་གཉིད་སད། ལོ་དེའི་ཟླ་བ་དགུ་པའི་ས་མཆོད་དུས་ཆེན་དང་སྦྲགས་ནས་ས་སྐྱ་དགོན་པའི་
འདུས་ཚོགས་ཡོངས་ལ་ཀྱེ་རྡོར་རྒྱུ་ལམ་གྱི་དབང་དང༌། མཁའ་སྤྱོད་ཀྱི་བྱིན་རླབས། ཕྱག་རྡོར་
རྗེས་གནང་བཅས་ཕུལ་བ་འདི་ཙམ་ནས་གདན་ས་ཆེན་པོར་ཆོས་འཆད་སྤེལ་གྱི་སྐལ་བ་ཇེ་བཟང་
དུ་གྱུར་ཅིང་། དེར་གདན་ས་ཆེན་པོའི་ཚོགས་ཆེན་ལ་ཀྱེ་རྡོར་སྒྲུབ་མཆོད་བདུན་ཕྲག་གཅིག་
བཙུགས་པའི་མཇུག་ཙམ་ན་ང་རང་ལ་ཁམས་འཁྲུགས་ཆེན་པོ་བྱུང་ཞིང་སྒྲུབ་ཁང་གི་ཐོག་ཁར་
འུག་སྐད་རྒྱག་པ་སོགས་སྲུང་མ་རྣམས་ཀྱིས་འཁུ་ལྡོག་གི་རྣམ་པ་ཅུང་ཟད་བྱུང་བ་ནི། ས་སྐྱའི་
སྙན་བརྒྱུད་ཟབ་མོ་རྣམས་ད་དུང་ཡང་བྱིན་རླབས་ཀྱི་བབས་མ་ཉམས་པར་ཡོད་པ་དང་། སྲུང་
མ་རྣམས་ཀྱིས་ས་སྐྱའི་བསྟན་པ་སྤྱི་དང་ཁྱད་པར་སྙན་བརྒྱུད་ཟབ་མོ་ལ་ཤིན་ཏུ་འགོ་བའི་རྟགས་
Orlu



དཔལ་ས་སྐྱའི་རིག་མཛོད།
29
»IA
2
སུ་འདུག་སྟེ། དེ་སྐབས་རྨི་ལམ་དུ་སྲིང་མོ་ཁ་འབར་མས་གསང་སྔགས་ཟབ་མོ་ཁྱབ་གདལ་དུ་
བསྒྲགས་ནས་ཞེས་བརྡེགས་པའི་ཚུལ་དང༌། ཡང་ནུབ་ཅིག་འདོད་ཁམས་མ་དང་གནོད་སྦྱིན་
མོ༑ སྲིན་མོ། དམག་ཟོར་མ་སོགས་དྲེགས་པ་མོ་བརྒྱུད་རྣམས་ཀྱིས་ང་རང་ལ་བརྡེགས་ཤིང་
ལུས་ཐམས་ཅད་བཅད་དེ་ཟོས་པའི་རྨི་ལམ་བྱུང་བ་ན་ཐོག་མར་འཇིགས་སྣང་ཆེན་པོ་བྱུང་། དེ་
ནས་བསམ་པར་འདོད་ཁམས་མ་འདི་རྣམ་པར་འཇིག་རྟེན་པའི་ཚུལ་བཟུང་བ་ལས་ངོ་བོར་རྗེ་
བཙུན་རྡོ་རྗེ་བདག་མེད་མ་དུས་གསུམ་སངས་རྒྱས་ཐམས་ཅད་སྐྱེད་པའི་ཡུམ་དངོས་ཡིན་པས་
ང་ད་ལྟ་ཉིད་དུ་བསྒྲལ་ནས་འཁོར་བ་དང་ངན་སོང་གི་འཇིགས་པ་ལས་བསྐྱབ་ཏུ་གསོལ་སྙམ་པ་
དང་གཉིད་སད་ཅིང་། ན་ཚ་དེའང་གཞི་མེད་དུ་སོང་། ཡང་དེ་ནས་བརྩིས་པའི་ཞག་བདུན་ཕྲག་
གཉིས་སོང་བའི་ནུབ་ཅིག་གི་རྨི་ལམ་ན་ང་རང་གི་མདུན་དེར་མེ་ཆེན་པོ་ཞིག་འབར་གྱིན་འདུག་
པ་ན། འདི་རྨི་ལམ་ཡིན་སྙམ་མེ་དཔུང་དེར་ཚམ་ཚོམ་མེད་པར་མཆོངས་པས་ཐོག་མར་སྣང་བ་
a
hig



%
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ལ་བདེན་ཞེན་གྱི་དབང་གིས་ཅུང་ཟད་ཚ་སྣང་སྐྱེས། དེ་ནས་ང་སྣང་བ་བདེན་མེད་དུ་རྟོགས་པའི་
རྣལ་འབྱོར་པ་ཡིན་ཞེས་མེ་དཔུང་གི་དཀྱིལ་དུ་བྲོ་བརྡུངས་པས། ལུས་ཀྱི་ཕྱི་རོལ་ཐམས་ཅད་
མེ་དཔུང་གིས་དམར་འུར་རེ་བསྐོར་ཀྱང་འཇིགས་སྣང་དང་ཚ་ཟུག་མེད་པ་བདེན་མེད་དུ་ཤིག་
གེར་སོང་བ་སོགས་བདེན་མེད་ཀྱི་ཉམས་ལ་བོགས་ཆེན་པོ་ཐོན། འདི་སྐབས་ཀྱི་རྡོར་སོགས་
ཀྱི་དབང་བསྐུར་སྐབས་རྗེ་བཙུན་གྲགས་རྒྱན་གྱིས་ནམ་མཁར་བཞག་པའི་ཕྱག་དྲིལ་དེ་དཀྲོལ་
རྒྱུ་བྱུང་བ། སྔར་གྱི་རྨི་ལམ་གྱི་དོན་འདི་ཡིན་པར་སྣང་ཞིང་། དྲིལ་བུ་དེའང་རྗེ་བཙུན་གྱི་ཕྱག་
དྲིལ་ཡིན་ངེས་ཀྱིས་ཐེ་ཚོམ་ཆོད་པ་སོགས་ངོ་མཚར་བ་དུ་མ་བྱུང་། ལར་ང་རང་ལ་ས་སྐྱའི་སྲུང་
མ་རྣམས་ཀྱིས་ཤིན་ཏུ་འགོ་བའི་རྟགས་ཤིག་འདུག་སྟེ་ཐོག་མར་ས་སྐྱར་འོང་བའི་ཚེ་ཨ་གྲོ་ལ་
རྩེར་འབྱོར་སྐབས་ས་སྐྱའི་ཕྱོགས་ནས་ཆོས་སྐྱོང་གི་སྤྲུལ་པ་བྱ་རོག་གཉིས་བྱུང་སྟེ་མདུན་དུ་བབས་
ནས་དགའ་བའི་རྣམ་འགྱུར་སྟོན་ཅིང་། སླར་ས་སྐྱར་མ་འབྱོར་བར་མཉམ་དུ་འོང་བ་དང་། རྒྱ་
གར་ལ་འགྲོ་རྩིས་བྱེད་སྐབས་ཀྱང་བཅིབས་ལུང་བར་དུ་རྗེས་བདས་ཏེ་ཚུར་ལོག་དགོས་བྱུང་



དཔལ་ས་སྐྱའི་རིག་མཛོད།
ཞིང་༑ དེ་ནུབ་རྨི་ལམ་དུ་དམ་ཅན་པུ་ཏྲ་གཙོ་བོར་གྱུར་པའི་ས་སྐྱའི་སྲུང་མ་རྣམས་ཀྱིས་ཚུར་ལོག་
ན་ཕན་ཐོགས་ཆེ་ཚུལ་གྱི་ལུང་བསྟན་བྱུང་བ་སོགས་ཀྱང་ད་ལྟ་ས་བསྟན་ལ་ཞབས་འདེགས་ཅུང་
ཟད་གྲུབ་པ་འདི་རང་སྣང་། ལོ་དེའི་ཟླ་བ་བཅུ་གཉིས་པའི་ཚེས་བརྒྱད་མིག་དམར་དབྱུ་གུའི་
འགྲུབ་སྦྱོར་ཉིན་ནས་མགོ་བརྩམས་ཏེ་ཁམས་བོད་ཀྱི་སློབ་མ་བདུན་སྐོར་ལ་གུར་ལྷ་བརྒྱད་ཀྱི་
རྗེས་གནང་དང་ཁྲོ་བཅུའི་རྗེས་གནང་། བྲག་རྫོང་མའི་ཕྱི་ཁྲིད་ཞིབ་རྒྱས་བཅས་བྱས་པའི་ནུབ་
དང་པོར་ང་རང་མི་ཁ་ཤས་ཉལ་འདུག་པའི་སྔས་མགོར་ཡོད་དུས། གཅིག་ལ་འབྱུང་པོའི་གདོན་
གྱིས་ཟིན་ཏེ་སྐད་ངན་ཞིག་བརྒྱབ་བྱུང་བ་དང་། རྨི་ལམ་ཡང་ཟིན་པས་རང་ཉིད་ནག་པོ་ཆེན་
པོའི་ང་རྒྱལ་དང་རྣམ་པའི་གསལ་སྣང་ཆེར་བརྟན་པའི་ངང་ནས་མཧཱ་ཀཱ་ལ་འདོན་བཞིན་གར་
བྱ་བ་ཞིག་དང་། ནུབ་གསུམ་པར་ང་རང་གིས་མི་ཁ་ཤས་ལ་དབང་བསྐུར་གྲབས་འདུག་པ་ན་
རྨི་ལམ་ཟིན་བྱུང་བས་ཞུ་བ་པོ་རྣམས་ཀྱི་གྲལ་
མགོར་གར་འཁྲབ་བཞིན་ངོ་ཚ་དང་འཇིགས་
སྣང་མེད་པར། ཕ་བླ་མ། ཕ་བླ་མ། ཕ་དྲིན་
ཆེན་རྩ་བའི་བླ་མ་རང་མཁྱེན་ནོ་ཞེས་སྐད་
གསང་མཐོན་པོས་འབོད་པ་དང༌། ནུབ་ལྔ་
པར་ང་རང་མི་མང་པོ་ཞིག་གི་དཀྱིལ་ན་འདུག་
པ་ན་རྨི་ལམ་ཟིན་བྱུང་བས། དེ་མ་ཐག་ནུབ་
ཕྱོགས་ཀྱི་ནམ་མཁའ་ལ་རྡོ་རྗེ་སྐྱིལ་ཀྲུང་བཅས་
ཏེ་ཡེར་གྱིས་འཕུར་ཕྱིན་པའི་ཚེ། མི་དེ་རྣམས་
ཀྱིས་ཁྱེད་གང་དུ་འགྲོ་བ་ཡིན་ཟེར་བར། ལན་འདེབས་པའི་འདུན་པས། ཕ་དྲིན་ཆེན་བླ་མ་
མཇལ་བར་ཡིན། །དྲིན་ཆེན་རྩ་བའི་བླ་མ་མཇལ་བར་ཡིན། །ཕ་དྲན་ཆོག་རྒྱལ་པོ་མཇལ་



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བར་ཡིན། །དྲན་པས་སྙིང་གི་གདུང་སེལ་མཇལ་བར་ཡིན། །ནུབ་བདེ་བ་ཅན་གྱི་ཞིང་ཁམས་
སུ༑ ༑བླ་མ་འོད་དཔག་མེད་མགོན་མཇལ་བར་ཡིན། །ཞེས་བརྗོད་ཅིང་འཕུར་བ་ན་གཉིད་སད།
ཁྲིད་རྫོགས་པའི་ནུབ་མོར་རྨི་ལམ་ཟིན་པའི་མུ་ལ་ཤར་མངོན་པར་དགའ་བའི་ཞིང་ཁམས་སུ་
འགྲོ་བའི་འདུན་པས་ཤར་ཕྱོགས་ཀྱི་ནམ་མཁའ་ལ་ཡེ་རེར་འཕུར་ནས་ཕྱིན་པ་དང་གཉིད་སད།
ཡང་ཟླ་བ་དེའི་ཚེས་ཉི་ཤུ་སྐོར་ལ་རྨི་ལམ་དུ་རིན་པོ་ཆེ་དང་ཞལ་མཇལ་ཞིང་གསུང་གླེང་བྱས་
པའི་མཐར་རྨི་ལམ་ཟིན་བྱུང་བས། རང་ཡུལ་གྱི་ཨཱ་ཡུམཁའ་འགྲོའང་ཐོར་ཅོག་སེར་བུན་ནེ་
བཞུགས་འདུག་པའི་དབུ་ཐོག་ཏུ་རྡོ་རྗེ་སྐྱིལ་ཀྲུང་བཅས་ནས་ཕར་འཕུར་ཚུར་འཕུར་བྱ་སྐབས།
འདི་རྡོ་རྗེ་རྣལ་འབྱོར་མའི་སྤྲུལ་པ་ཡིན་པས་དབུ་ཐོག་ལ་འཕུར་ན་འགྲིག་གམ་སྙམ་པ་དང་། ངག་
ཏུ༑ ཁྱོད་ནི་འཇིག་རྟེན་མཁའ་འགྲོ་མ། །ང་ནི་ཡེ་ཤེས་མཁའ་འགྲོ་ཡིན། །འཇིག་རྟེན་མཁའ་
འགྲོ་བཟང་ན་ཡང་། །ཡེ་ཤེས་མཁའ་འགྲོའི་འོག་ན་ཡོད། །ཅེས་བརྗོད་པ་སོགས་རྨིས་སོ། །
རང་ལོ་དྲུག་ཅུ་རེ་བདུན་ཤིང་གླང་
ལོའི་ཟླ་བ་དང་པོའི་ཚེས་བཅོ་ལྔའི་ནུབ་
རྨི་ལམ་དུ་ང་རང་ལ་གདོན་གཅེར་བུ་
མགོ་མེད་པ་ཞིག་གིས་བར་ཆད་རྩོམ་
པ་ལ་སྦར་འཛིང་བྱེད་པ་ན་རྨི་ལམ་ཡང་
ཟིན་བྱུང་བས། རང་ཉིད་མགོན་པོའི་
ང་རྒྱལ་གྱིས་མ་ཧཱ་ཀཱ་ལ་འདོན་བཞིན་
ཤེད་འགྲན་པའི་མཐར་ཁོ་འོག་ཏུ་མནན་
ཏེ་སྙིང་བཏོན་ནས་རང་ཉིད་ནག་པོ་ཆེན་
པོར་གསལ་བའི་ཞལ་དུ་འདྲད་པའི་



དཔལ་ས་སྐྱའི་རིག་མཛོད།
གྱི་
na
gr
EF
སྣང་བ་བྱུང་། ཡང་ཟླ་བ་གཉིས་པའི་ཚེས་བཞིའི་ནུབ་ང་རང་ལྷ་ཁང་ཆེན་མོའི་རྡོ་གཅལ་ནང་
ཡར་ཕྱིན་པ་ན་རྨི་ལམ་དང་འོད་གསལ་འདྲེས་པའི་གསལ་སྣང་ཟླ་འོད་ལྟ་བུ་དཀར་ས་ལེ་བ་ས་ཡི་
རྡུལ་ཕྲ་རབ་ཀྱང་གསལ་བ་སྙམ་བྱེད་
པའི་མདངས་ཀྱི་འོད་གསལ་ཞིག་
ཤར་བྱུང་བ་ན། འདི་རྨི་ལམ་ཡིན།
འོད་གསལ་ཡིན་སྙམ་པའི་ངང་ནས་
ནམ་མཁའ་ལ་ཡེར་གྱིས་འཕུར་ཏེ་
མི་མང་པོའི་མགོ་ཐོག་ལ་ཕར་འཕུར་
ཚུར་འཕུར་བྱ་བ་ཞིག་བྱུང་། ལོ་དེའི་
ཟླ་བ་གཉིས་པའི་ཚེས་བཅུ་གཉིས་
རྗེ་བཙུན་རིན་པོ་ཆེ་གྲགས་པ་རྒྱལ་
མཚན་གྱི་དུས་དྲན་ནས་མགོ་བཟུང་
སྟེ༑ རྗེ་བཙུན་གྱི་སྐུ་མཛེ་ཐོད་མའི་དྲུང་དུ་མར་མེ་ཁྲི་ཕྲག་དང་། བསྟོད་པ་ཆོས་རྣམས་མ་འབུམ་
གསོག་པའི་འདུན་པས་ཉེན་རེ་བཞིན་མར་མེ་བརྒྱ་མཆོད་རེ་འབུལ་བཞིན་ཡོད་པའི་དུས་ཀྱི་ཟླ་
བ་བཞི་པའི་ཚེས་བདུན་སྐོར་གྱི་ནུབ་རྨི་ལམ་ཟིན་བྱུང་བ་ན། ཐོག་མར་རྟོག་པ་ཆོད་དཀའ་བ་
འགའ་ལ་ཐོག་བརྫིས་བྱས། དེ་ནས་ནུབ་བདེ་བ་ཅན་དུ་འགྲོ་བའི་འདུན་པས་ནུབ་ཕྱོགས་ཀྱི་
ནམ་མཁའ་ལ་འཕུར་ནས་ཕྱིན་པ་ན་བྲག་རི་ཆེན་པོ་ཞིག་གི་ངོས་ན་བྲག་ཕུག་ཆེན་པོ་གསུམ་
འདུག་པའི་གོང་མ་གཉིས་ན་རྗེ་བཙུན་གྲགས་པ་དང་ཆོས་རྗེ་ས་པཎ་གཉིས་ཀྱི་སྐུ་ཆེན་པོ་རེ་
དང༑ འོག་མ་ན་གུ་རུ་ཟ་ཧོར་མའི་སྐུ་ཤིན་ཏུ་ཆེ་བ་བྲག་ཕུག་གི་ནང་ཐམས་ཅད་གང་བ་རྣམས་
མཇལ། སླར་ནུབ་ངོས་ལ་ཅུང་ཙམ་འཕུར་ཕྱིན་པ་ན། སེམས་ལ་སྐུ་དེ་རྣམས་ཞིབ་པར་མཇལ་
རྒྱས་ ཀྱིན ༡༣



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཏེ་ང་རང་དེར་མཚམས་ཤིག་ཀྱང་སྡོད་རྒྱུ་བྱུང་ན་སྙམ་སླར་ཚུར་ལོག་པ་ན་གཉིད་སད། དེའི་ཕྱི་
ནུབ་རྨི་ལམ་དུ་རིན་པོ་ཆེ་དང་མཇལ་ཞིང་རྨི་ལམ་ཡང་ཟིན་བྱུང་བས་གདུང་ཤུགས་དྲག་པོས་
གསོལ་བ་འདེབས་བཞིན་དབང་ལེན་པའི་སྣང་བ་ཞིག་བྱུང་། ལོ་དེའི་ཟླ་བ་ལྔ་པའི་ཚེས་དྲུག་
མཁྱེན་སྤྲུལ་རིན་པོ་ཆེའི་དུས་དྲན་གྱི་ཉིན་དཔལ་ས་སྐྱའི་སྤྲུལ་པའི་ལྷ་ཁང་ཆེན་མོའི་རྟེན་གསུམ་
རབ་འབྱམས་ལ་སྙན་དར་དང་མར་མེ་སྟོང་མཆོད། ཚོགས་ཆེན་ལ་མང་ཇ་དང་ལྷ་རེག །སྐུ་
འགྱེད་སོགས་རྒྱ་ཆེ་ཙམ་ཕུལ་ནས་བླ་མ་མཆོད་པའི་ཆོ་ག་དང་། ང་རང་གིས་གསར་དུ་བརྩམས་
པའི་དྲིན་ཆེན་བླ་མ་འཇམ་དབྱངས་རྣམ་གསུམ་གྱི་རྣམ་ཐར་གསོལ་འདེབས་དེ་ཐེངས་དང་པོར་
པར་སྐྲུན་དང་ཚོགས་ཆེན་ལ་འགྲེམས་སྤེལ་ཚོགས་འདོན་བཅས་ཞུས་པས། དེ་ནུབ་རྨི་ལམ་དུ་
ཁྲི་མཐོན་པོ་འགའ་ཡི་སྟེང་ན་བླ་མ་ངོ་མི་ཤེས་པ་ཁ་ཤས་གྲལ་བསྒྲིགས་ནས་འདུག་པའི་དཀྱིལ་
མ་དེར་རིན་པོ་ཆེའི་སྐུ་པང་དུ་ང་རང་བསྡད་དེ་མདུན་ན་མི་མང་པོ་འདུག་པ་རྣམས་ལ་འཇམ་པའི་
དབྱངས་ཀྱི་རྗེས་གནང་ཞིག་བྱེད་ཀྱིན་འདུག་པ་ན། ཐོག་མར་ཅུང་ཟད་སྐྲག་པའི་སྣང་བ་བྱུང་
བ་དང་རིན་པོ་ཆེས་དབང་ཚིག་རྣམས་གསུངས་པ་བཞིན་ང་རང་གིས་བྱས་པས་རྗེས་གནང་དེ་
མ་གྲུབ་ཙམ་ན། རིན་པོ་ཆེའི་ཞལ་ནས་དཔལ་མགོན་ཞལ་གྱི་སྔགས་ཐུང་གསལ་བར་གསུངས་
བྱུང་བར་ང་རང་གིས་ཀྱང་རྗེས་ཟློས་ཀྱི་ཚུལ་དུ་སྐད་གསང་མཐོན་པོས་འདོན་པ་ན་གཉིད་སད།
དེའི་ཕྱི་ཉིན་བྱང་གཏེར་གྱི་གཏེར་གནས་གནས་ཆེན་ཟང་ཟང་ལྷ་བྲག་གི་ཉེ་བསྐོར་ནས་ཡིན་པའི་
སྔགས་པ་ཕོ་མོ་ཉི་ཤུ་རྩ་ལྔ་སྐོར་ཞིག་སྒྲུབ་སྐོར་གསུམ་གྱི་དབང་ཞུ་བར་སླེབས་བྱུང་བ་རྣམས་
ལ་བླ་མས་རྟེན་འབྲེལ་བསྒྲིགས་པ་ཡིན་སྙམ་བཞིན་རྗེ་བཙུན་བླ་མ་མཉེས་པའི་མཎྜལ་དུ་དམིགས་
ཏེ༑ དབང་ལུང་རྣམས་རིན་ཆེན་གཏེར་མཛོད་ཆེན་མོ་ནས་བྱུང་བ་ལྟར་ལེགས་པར་བྱས་པ་ནི་
བྱང་བརྒྱུད་དུ་བྱང་གཏེར་རྣམས་ཅུང་ཟད་སྤེལ་ཐུབ་པའི་རྟེན་འབྲེལ་དུའང་སྣང་། ཡང་ཟླ་བ་
དྲུག་པའི་ཚེས་བཞི་སྐོར་ལ་རྨི་ལམ་དུ་ང་རང་དང་གྲྭ་པ་ཁ་ཤས་རིན་པོ་ཆེའི་དྲུང་ན་འདུག་པ་ན་



དཔལ་ས་སྐྱའི་རིག་མཛོད།
རིན་པོ་ཆེ་སྐུ་ཅུང་ཟད་ལྡེམ་པའི་རྣམ་པ་དང་། བགྲེས་ཉམས་ཀྱང་ཆེ་ཙམ་འདུག་པར་ང་རང་གིས་
ཞབས་ཕྱི་ཞུས་པས། སྐུའི་རྩར་ཤོག་གསུངས་ནས་ང་རང་ལ་སྐུ་བརྟེན་ཏེ་ཕེབས་པ་ཞིག་བྱུང་
བ་ནི་འཇམ་མགོན་རིན་པོ་ཆེའི་བསྟན་པ་ཅུང་ཟད་ཉམས་དམའ་བར་གྱུར་པ་འདི་ང་རང་གིས་
གསོ་དགོས་པའི་རྟགས་སུ་འདུག །ཡང་ཟླ་བ་དེའི་ཚེས་བཅུ་དྲུག་གི་ནུབ་རྨི་ལམ་ན་སྣང་བ་ཐམས་
ཅད་ཟ་ཟི་བན་བུན་ཡད་ཡུད་དུ་གཡོ་བ་ཞིག་འཆར་བས་འདི་བར་དོ་ཡིན་ཞེས་བར་དོ་ངོ་སྤྲོད་
བྱེད་ཀྱིན་འདུག་པ་དང༌། སླར་ཡང་སྣང་བ་ཐམས་ཅད་ཡུད་ཙམ་གྱི་འགྱུར་འགྲོ་བ་སོགས་མ་
ངེས་པའི་རྟགས་དྲུག་ལམ་ལམ་ཤར་བྱུང་བ་ན། འ་འི་ང་ཤི་ནས་བར་དོ་ན་ཡོད་པར་འདུག །སྣང་
བ་འདི་བར་དོའི་སྣང་བ་ཡིན་པར་འདུག་སྙམ་བརྟགས་པས་རྩིག་པ་དང་རི་སོགས་ལ་ཟང་ཐལ་
དུ་འགྲོ་ཞིང་ནམ་མཁར་འཕུར་བ་སོགས་རྫུ་འཕྲུལ་ཐོགས་པ་མེད་པ་ཡོད་རྐྱེན། ཨ་ད་ང་ངེས་
པར་ཤི་ཟིན་འདུག་པས་ད་ལྟ་ཉིད་དུ་བར་དོ་མ་སྦྱངས་ཚེ། ལས་ཀྱི་དབང་གིས་རིགས་དྲུག་གང་
རུང་དུ་སྐྱེ་བ་བླངས་ནས་འཁྲུལ་སྣང་དང་སྡུག་བསྔལ་སྣ་ཚོགས་མྱོང་དགོས་པས། སྙིང་རུས་དང་
དག་སྣང་དགོས་པའི་དུས་སུ་སླེབས་འདུག་གོ་སྙམ་བཞིན་དྲིན་ཆེན་རྩ་བའི་བླ་མ་འཇམ་དབྱངས་
ཆོས་ཀྱི་བློ་གྲོས་མཁྱེན། བདག་བར་དོའི་འཇིགས་པ་ལས་བསྐྱབ་ཏུ་གསོལ་ཞེས་འབོད་ཅིང་།
སྣང་བ་ཐམས་ཅད་ཡི་དམ་ཀྱེ་རྡོ་རྗེ་དང་མཁའ་སྤྱོད་མར་བསྒྱུར་བའི་འདུན་པ་བྱས་ཀྱང་སྣང་བ་
འགྱུར་དུ་མ་བཏུབས་པའི་ངང་ནས་གཉིད་སད་པས། ཨ་ང་མ་ཤི་བ་རྨི་ལམ་ཡིན་པ་འདུག་སྙམ་
དགའ་སྤྲོ་ཚད་མེད་པ་བྱུང་། ལར་ང་རང་འདྲ་བས་བར་དོའི་སྣང་བ་ལྷ་སྔགས་ཡེ་ཤེས་སུ་བསྒྱུར་
ག་ལ་ཐུབ་ཀྱང་། བར་དོར་བླ་མ་དྲན་ནས་རྗེས་སུ་འཛིན་པར་འདུག་སྙམ། བཛྲ་ས་ཏྭ་ཧཱུྃ། ཡང་
ཟླ་བ་བདུན་པའི་ཚེས་བཅོ་བརྒྱད་ཀྱི་ནུབ་རྨི་ལམ་དུ་དམ་ཚིག་གི་སེལ་ལྟ་བུས་ང་རང་ཤི་ནས་
དམྱལ་བའམ་ས་འོག་ཏུ་འགྲོ་བའི་སྣང་བ་ཞིག་བྱུང་བ་ན། བླ་མ་ལ་གསོལ་བ་བཏབ་པས་རིན་
པོ་ཆེ་ཕེབས་ནས་སྐྱོབ་པའི་སྣང་བ་ཞིག་གི་འཕྲོར་རིན་པོ་ཆེ་ཕྱོགས་གཞན་ཞིག་ཏུ་ཕེབས་སོང་



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
EE
བའི་རྗེས་ལ་བརྒྱུགས་ནས། དྲིན་ཆེན་རྩ་བའི་བླ་མ་རིན་པོ་ཆེ་འཇམ་དབྱངས་ཆོས་ཀྱི་བློ་གྲོས་
མཁྱེན་ཞེས་སྐད་ཆེན་པོས་འབོད་བཞིན་གདུང་ཤུགས་ཀྱིས་མཆི་མ་འབབ་པ་ཞིག་བྱུང་། ལོ་དེའི་
ཟླ་བ་བརྒྱད་པའི་ཚེས་བཅོ་ལྔ་སྐོར་གྱི་ནུབ་ཅིག་རྨི་ལམ་དུ་བསམ་ཡས་ཡིན་སྙམ་པའི་གཙུག་ལག་
ཁང་ཞིག་ལ་རབ་གནས་བྱེད་ཀྱིན་འདུག་པའི་ཚོགས་དབུར་རིན་པོ་ཆེའང་ཕེབས་འདུག་ཅིང་།
ཕྱི་ལོགས་སུ་རབ་གནས་ལ་ཕེབས་པ་ན་རིན་པོ་ཆེ་དེ་ཨོ་རྒྱན་རིན་པོ་ཆེར་གྱུར་ནས་ས་སྐྱའི་རྟག་
འཚེར་མའི་རི་ལ་གཟིགས་ཏེ་དམ་བསྒྲགས་ཀྱི་རྣམ་པ་ཞིག་མཛད་ཀྱིན་འདུག་པར། ང་རང་གི་
སེམས་ལ་ཨོ་རྒྱན་རིན་པོ་ཆེས་སྔོན་ས་སྐྱ་སོགས་ཀྱི་གནས་གཞི་བྱིན་གྱིས་རློབས་བཞིན་ཕེབས་
པའི་ཚེ་ནའང་འདི་ལྟར་མཛད་ཡོད་པས་རྟག་འཚེར་མ་འདི་ད་དུང་ཡང་ཁེ་གྲགས་ཆེ་བའི་གཞི་
བདག་ཅིག་ཡིན་པ་འདྲ་སྙམ་པ་བྱུང་། ལོ་དེའི་ཟླ་བ་དགུ་པའི་ཚེས་ཉི་ཤུ་གཉིས་ནས་མགོ་བཙུགས་
ཏེ། དཔལ་ཞྭ་ལུའི་ཆོས་གྲྭ་ཆེན་པོར་སྣང་གསུམ་གྱི་ཁྲིད་དང་། དབུ་མ་ལུགས་ཀྱི་སེམས་བསྐྱེད།
བདེ་ཀྱེ་གཉིས་ཀྱི་དབང་། སྒྲུབ་ཐབས་རྒྱ་མཚོའི་རྗེས་གནང་བརྒྱ་དང་བཞི་བཅུ་ཞེ་གཅིག །མཁའ་
སྤྱོད་མའི་བྱིན་རླབས་དང་ཟབ་ཁྲིད་སྨིན་རྒྱས། མི་འཁྲུགས་ལྷ་དགུའི་དབང་། དཔལ་མོ་ལུགས་
སྤྱན་རས་གཟིགས་ཀྱི་རྗེས་གནང་། བ་རི་ལུགས་ཀྱི་སྒྲོལ་དཀར་དང་འབྱུང་འདུལ། རྡོ་རྗེ་རབ་
བརྟན་མ་སོགས་ཀྱི་རྗེས་གནང་། གཞན་ཡང་འོད་དཔག་མེད་ཀྱི་འཕོ་ལུང་དང་འཁོར་འདས་
དབྱེར་མེད་ཀྱི་ཁྲིད་སོགས་བགྱིས་པའི་ཚེ་ལྷ་མོ་ཡིན་རྒྱུའི་བུད་མེད་ཅིག་གིས་ང་རང་ལ་འཐབས་
པ་ན། ནག་པོ་ཆེན་པོའི་ང་རྒྱལ་གྱིས་མཧཱ་ཀཱ་ལ་འདོན་བཞིན་འཐབས་པས་ང་རང་རྒྱལ་བ་ཞིག་
དང༌། ཡང་ནུབ་ཅིག་རྨི་ལམ་ཟིན་པ་ན་ནུབ་ཕྱོགས་སུ་འཕུར་ཕྱིན་པའི་ཚེ། ཨ་ད་རེས་ཤར་མངོན་
དགའ་ལ་འགྲོ་དགོས་སྙམ། སླར་ཁ་ཤར་དུ་བལྟས་ཏེ་འཕུར་སྐབས་ཤར་ཕྱོགས་ན་རི་ཆེན་པོ་
གསུམ་གྲལ་བསྒྲིགས་ནས་འདུག་པའི་དབུས་མ་རི་ཡི་སྟོད་མི་རུ་འདུག་པ་དེ་བཏོན་ནས་ང་རང་
དེར་སྡོད་དགོས་སྙམ་པ་ན་གཉིད་སད་པ་ཞིག་བྱུང་བ་ནི་སྙན་གྲགས་དང་བསོད་ནམས་ཆེན་པོ་



དཔལ་ས་སྐྱའི་རིག་མཛོད།
འོང་བའི་ལྟས་སུ་འདུག །དེ་ནས་རིམ་པས་ངོར་དགོན་དུ་འབྱོར་སྐབས་གླིང་བསྐོར་ལ་ཕྱིན་པས་
ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱི་གདུང་ཁང་ནས་ཧཱུྃ་སོགས་རིགས་ལྔའི་ས་བོན་
གསལ་བར་དོད་པའི་རྡོ་ཞིག་ཀྱང་རྙེད་ཅིང་། དེར་ཉིན་ཞག་གསུམ་ཙམ་སྡོད་རིང་མདངས་ཀྱི་
འོད་གསལ་ཤིན་ཏུ་གསལ་བ་རྡུལ་ཕྲ་རབ་ཀྱང་ས་ལེར་སྣང་བ་ལྟ་བུ་ཁོར་ཡུག་ཏུ་ཤར། ས་སྐྱར་
འབྱོར་ནུབ་རིན་པོ་ཆེ་སྐུ་ཅུང་ཟད་བསྙེལ་བའི་རྣམ་པར་འདུག་པ་ལ་ང་རང་གིས་རིམ་གྲོ་བགྱིས་
པ་སོགས་རྨིས། ལོ་དེའི་ཟླ་བ་བཅུ་གཅིག་པའི་ཚེས་བཅུ་གཅིག་སློབ་དཔོན་རིན་པོ་ཆེ་བསོད་
ནམས་རྩེ་མོའི་དུས་དྲན་གྱི་ནུབ་མོ་ཐོ་རེངས་ཙོག་པུར་ཅུང་ཟད་གཉིད་དུ་སོང་བའི་ཚེ། མདངས་
ཀྱི་འོད་གསལ་དཀར་ས་ལེ་བ་དང་། རྟོག་མེད་ཀྱི་ཤེས་པ་གསལ་སིང་ངེ་བ་ཡང་དང་ཡང་དུ་བྱུང་།
ཚེས་བཅུ་གཉིས་ཀྱི་ནུབ་མོར་རྗེ་བླ་མ་ལེགས་པའི་ཞབས་དང་མཇལ་ཞིང་། ལམ་འབྲས་ཤིག་
གསུང་གིན་འདུག་པར་ང་རང་གིས་དཀོན་མཆོག་ལྷུན་གྲུབ་ཀྱི་གདུང་ཚ་ཡིན་མདོག་བྱེད་ཀྱིན་
སཱཙྪཞིག་ཕུལ་བ་ན་བདེ་མཆོག་གི་ལྷ་སྔགས་གསལ་པོར་སྒྲོག་པ་ཞིག་ཀྱང་རྨིས་སོ། །
རང་ལོ་དྲུག་ཅུ་རེ་བརྒྱད་
མེ་སྟག་ལོའི་ཟླ་བ་དང་པོའི་
ནང་ནུབ་མ་གསུམ་ཙམ་ལ་
ཉིན་རེ་བཞིན་མདངས་ཀྱི་
འོད་གསལ་ཤིན་ཏུ་གསལ་
བར་འཆར་བ་དང་། གཞན་
ཡང་ཟླ་བ་དེའི་ནང་མང་
མཁར་ཕྱོགས་ལ་འགྲོ་སྐབས་
བསམ་འགྲུབ་དགོན་གསར་དུ་ཁྲོམ་པ་ཁྲི་ཕྲག་ལ་ཚེ་དབང་བསྐུར་ཏེ་མུ་གུ་ལུང་དུ་སྡོད་པའི་ནུབ་
h



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མོའང་འོད་གསལ་ཤིན་ཏུ་གསལ་བར་མཇལ་ཞིང་། གཡང་དཀར་དུ་ཚར་ཆེན་རིན་པོ་ཆེའི་འདྲ་སྐུ་།
མཇལ་བའི་ཚེ་སྐུ་དངོས་ཡིན་པ་ལྟ་བུའི་མོས་གུས་དང་གསལ་སྣང་བྱུང་། དེ་བཞིན་དགེ་འཕེལ་
དུ་སྡོད་རིང་ཡང་འོད་གསལ་མཐའ་ཡས་པ་འཆར་ཞིང་། ཁྱད་པར་ཆ་ལུང་རྡོ་རྗེའི་བྲག་རྫོང་དུ་
ནམ་མཁའ་དང་སེམས་འདྲེས་པ་ལྟ་བུའི་ཉམས་སྣང་རྒྱུན་རིང་ལ་དྲན་པ་ཙམ་གྱིས་ལྟ་བ་ལ་བོགས་
ཐོན་པ་ཞིག་བྱུང་། སླར་བསམ་འགྲུབ་དགོན་གསར་དུ་སླེབས་པའི་ནུབ་རྨི་ལམ་དུ་རིན་པོ་ཆེ་དང་
མཇལ་ཏེ་མོས་གུས་གདུང་ཤུགས་དྲག་པོས་གསོལ་བ་འདེབས་བཞིན་རིན་པོ་ཆེའི་སྐུ་ལ་མགོ་
གཏུགས་པའི་མུར་རིན་པོ་ཆེས་ཐུགས་བརྩེ་བས་སྐྱོང་བའི་གསལ་སྣང་ཤིན་ཏུ་བརྟན་པ་མངོན་
སུམ་དུ་མཇལ་བ་ལྟ་བུ་ཞིག་བྱུང་བ་ནི་རིན་པོ་ཆེ་ཐུགས་ཅུང་ཟད་མཉེས་པའི་རྟགས་ཡིན་ནམ་
སྙམ་པ་དང༌། གཞན་ཡང་དེ་སྔོན་རྗེ་བཙུན་གྲགས་པའི་དུས་དྲན་ནས་མགོ་བཙུགས་ཏེ་
མར་མེ་ཁྲི་ཕྲག་འབུལ་བའི་ཡས་མས་སུ་འོད་གསལ་མང་པོ་ཟིན་ཅིང་ཡོད་པ། བར་སྐབས་
སུ་ཉམས་མྱོང་རྒྱུན་འཐོར་བ་དག་ཅུང་ཟད་སོར་ཆུད་པ་ལྟ་བུར་ཡང་འདུག །ལོ་དེའི་ཟླ་བ་
བཞི་པའི་ཚེས་བདུན་ནས་མགོ་བརྩམས་ཏེ་དཔལ་ས་སྐྱའི་གཉུག་མར་གནས་པའི་དགེ་འདུན་
ཡོངས་དང་ངོར་དགོན། ནཱ་ལེནྡྲ། བསམ་ཡས། རྟ་ནག །རྩེ་གདོང་། ཞྭ་ལུ། བོ་དོང་། བྱ་གཤོངས་
སོགས་དབུས་གཙང་ཁུལ་གྱི་ས་སྐྱའི་ཆོས་བརྒྱུད་འཛིན་པའི་དགོན་སྡེ་འགའ་ཞིག་དང་ཁམས་
ཕྱོགས་ཀྱི་གྲྭ་རྒྱུན་ཁ་ཤས་བཅས་འདུས་པ་བརྒྱ་ཕྲག་ཙམ་ལ་དཔལ་ས་སྐྱའི་གཙུག་ལག་ཁང་ཆེན་
པོར་གསུང་ངག་རིན་པོ་ཆེ་ལམ་འབྲས་སློབ་བཤད་ཀྱི་སྨིན་གྲོལ་རྒྱབ་ཆོས་དང་བཅས་པ་ཐེངས་དང་
པོར་འབུལ་བའི་མགོ་བརྩམས་པའི་ནུབ་རྨི་ལམ་ཟིན་བྱུང་བ་དང་། དྲན་པ་རྣམ་གསུམ་གསལ་
བཏབ་སྟེ། ང་ལ་དབང་བསྐུར་མཁན་གྱི་དྲིན་ཆེན་རྩ་བའི་བླ་མ་འཇམ་དབྱངས་ཆོས་ཀྱི་བློ་གྲོས་
ཡིན་ཞེས་སྐད་གསང་ཆེན་པོས་བོས་པས་རིན་པོ་ཆེ་མངོན་སུམ་དུ་བྱོན་བྱུང་བ་ན། དགའ་སྤྲོ་དང་
དད་མོས་ཚད་མེད་པས་ཐུགས་ཀའི་ཐད་དུ་མགོ་གཏུགས་ཏེ་གསོལ་བ་ཤུགས་དྲག་ཏུ་བཏབ་པས་



དཔལ་ས་སྐྱའི་རིག་མཛོད།
མིག་ནས་མཆི་མ་འབབ་པ་ཙམ་བྱུང༌། ཡང་གསང་དབང་གི་ཁྲིད་ཀྱི་སྐབས་དགེ་འདུན་བསྟན་
འཛིན་གྱི་གཙོ་བྱས་པའི་སློབ་མ་མང་པོ་སྨྱོ་ནས་འདུག་པ་ན། ང་རང་གྲལ་མཐར་ལངས་ནས་
དྲིན་ཆེན་བླ་མ་རྡོ་རྗེ་འཆང་ཆོས་ཀྱི་བློ་གྲོས་མཁྱེན། རྣལ་འབྱོར་དབང་ཕྱུག་བིར་ཝ་པ་མཁྱེན།
རྡོ་རྗེ་ནག་པོ་ཆེན་པོ་གུར་གྱི་མགོན་པོ་མཁྱེན་ཞེས་སྐད་གསང་མཐོན་པོས་བོས་པས་སྨྱོ་བ་ལས་
གྲོལ། ཡང་དེ་སྐབས་རྗེ་ས་ཆེན་གྱི་སྐུ་གདུང་ཡིན་སྙམ་པའི་མཆོད་རྟེན་ཞིག་ལ་སྐུ་དཀར་གསོལ་
བ་དང་། དཔོན་པོ་རི་ཡིན་སྙམ་པའི་རི་ཞིག་གི་རྩེར་ངེད་དཔོན་སློབ་རྣམས་ཕྱིན་ནས་བུམ་པ་མེ་
ལོང་དང་རོལ་མོ་སྣ་ཚོགས་བཅས་ཕྱོགས་བཞིར་ཁྲུས་གསོལ་བྱ་བ་ཞིག་ཀྱང་རྨིས། ལོ་དེའི་ཟླ་
བ་བདུན་པའི་ཚེས་བཅོ་ལྔ་ཚར་ཆེན་རིན་པོ་ཆེའི་དུས་དྲན་ཉིན་གསུང་ངག་གྲོལ་བའི་དགའ་སྟོན་
རྒྱ་ཆེན་པོ་བྱས་པའི་ནུབ་རྨི་ལམ་དུ་རང་གཞན་ཆ་མ་མཆིས་པའི་སྤྱི་བོར་སྦྲུལ་མགོའི་གདེངས་
ཀ་མཐོན་པོ་རྩེག་མར་བྱུང་བ་ན། སྔོན་ཆད་ང་སྦྲུལ་ལ་ཤིན་ཏུ་འཇིགས་ཀྱང་ད་ནི་སྦྲུལ་ལ་འཇིགས་
པ་རྩ་བ་ནས་མི་འདུག་ཟེར་བ་ཞིག་བྱུང༌། ལམ་འབྲས་གྲུབ་འཕྲལ་བྱང་ངམ་རིང་གི་སྔགས་པ་



༩
རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
hE
»）
ཕོ་མོ་བདུན་སོགས་འདུས་པ་སུམ་ཅུ་སྐོར་ལ་བྱང་གཏེར་སྒྲུབ་སྐོར་གསུམ་གྱི་དབང་དང་། དིང༌
རི་ཐོས་བསམ་གླིང་དགོན་གྱི་སྔགས་བཙུན་ཉི་ཤུ་སྐོར་ལ་འབྱུང་འདུལ་རྗེས་གནང་དང་དཀོན་
མཆོག་སྤྱི་འདུས་ཀྱི་དབང་ལུང་། རྒྱགས་རྔན་ལྷ་བསང་སོགས་འདོན་ཆོག་མང་པོའི་ལུང་། གཞན་
ཡང་ཁམས་བོད་ཀྱི་དད་འདུས་འགའ་ལ་ས་འཇམ་སྦགས་སྒྲུབ་ཀྱི་བྱིན་རླབས་དང་འཇམ་དབྱངས་
དམར་སེར། སྤྱན་རས་གཟིགས། ཕྱག་རྡོར། གུར་ལྷ་བརྒྱད་སོགས་ཀྱི་རྗེས་གནང་དུ་མ་བྱས།
ལོ་དེའི་ཟླ་བ་བདུན་པའི་ཚེས་བཅུ་ནས་ཞག་བདུན་རིང་། མཁའ་སྤྱོད་མའི་ཁྲིད་གནད་དུ་སྨིན་
པ་ཞིག་ཀྱང་བྱས་ཏེ་རིམ་གྱིས་ས་སྐྱའི་སྡེ་རིམ་དུ་རིགས་གསུམ་མཆོད་རྟེན་བསྐྱར་བཞེངས་ལ་
རབ་གནས་དང་། ཆོས་འཁོར་ལྷུན་པོའི་ཨོ་རྒྱན་ལྷ་ཁང་ལ་རབ་གནས། ཁྲོམ་པར་ཚེ་དབང༌།
བསྐང་གསོ་ཕྲིན་བཅོལ་བཅས་ཚར་མཚམས་འཛིམ་ཚེ་དཔག་མེད་དགོན་གྱིས་གདན་ཞུས་ལྟར།
དེར་འདུས་ཚོགས་སུམ་ཅུ་སྐོར་ལ་ཀློང་ཆེན་སྙིང་ཐིག་གི་དབང་སྐོར་ཚང་མ་དང་། དཀོན་མཆོག་
སྤྱི་འདུས། གནམ་ཆོས་བདེ་ཆེན་ཞིང་སྒྲུབ་བཅས་ཀྱི་དབང་། གཞན་ཡང་དབུ་མ་ལུགས་ཀྱི་སེམས་
བསྐྱེད་དང་སྤྱོད་འཇུག་ལེའུ་གསུམ་གྱི་བཤད་ཁྲིད་སོགས་དུ་མ་བྱས། དེ་དག་གི་སྐབས་སུ་བྱིན་



དཔལ་ས་སྐྱའི་རིག་མཛོད།
E7
E
རླབས་ཀྱི་ཟིལ་ཆེན་པོ་དང་། ལྟ་བ་ལ་བོགས་ཆེན་པོ་ཐོན། དགོན་དེའི་སྐོར་ལམ་ནས་མཁའ་
སྤྱོད་མའི་སིནྡྷ་རའི་དཀྱིལ་འཁོར་རྡོ་ལ་རང་བཞིན་གྱིས་བྱོན་པ་ཞིག་ཀྱང་རྙེད། སླར་ས་སྐྱར་འབྱོར་
མཚམས་ཟླ་བ་བརྒྱད་པའི་ཚེས་གཉིས་ལ་ཉི་མ་མེ་བཞིའི་འགྲུབ་སྦྱོར་དང་བསྟུན་ནས་ཁམས་བོད་
ཀྱི་གྲྭ་པ་འགའ་ལ་མགོན་པོ་བྲག་རྫོང་ཕྱི་ནང་གསང་གསུམ་གྱི་ཟབ་ཁྲིད་རྗེས་གནང་དང་བཅས་
པ་ཞག་བཅོ་ལྔའི་བར་ཞིབ་རྒྱས་སུ་བྱས། དེ་སྐབས་རྨི་ལམ་དུ་ཁང་པ་ཞིག་གི་ནང་ན་ང་རང་གྲྭ་
པ་ཁ་ཤས་དང་བཅས་ཏེ་ཡོད་དུས་ཕྱི་རོལ་དུ་ས་སྐྱའི་ལུང་པ་ཐམས་ཅད་གང་བ་ལྟ་བུའི་མི་མ་ཡིན་
གྱི་སྐད་ཅོར་ཆེན་པོ་བྱུང་བ་ན། རང་ཉིད་ནག་པོ་ཆེན་པོའི་ང་རྒྱལ་གྱིས་མཧཱ་ཀཱ་ལ་སྐད་ཆེན་པོས་
འདོན་བཞིན་སྐྱོད་པའི་ལས་བྱེད་པ་ཞིག་དང་། གསང་ཁྲིད་མགོ་ཚུགས་པའི་ནུབ་མོར་ངེད་ལ་
ཆོས་ཞུ་མཁན་གྱི་མི་མང་པོ་ཚོགས་པའི་གྲལ་མགོ་ན་གྲྭ་པ་གཟི་བརྗིད་ཅན་ཞིག་འདུག་པར་ཁྱོད་
ལ་ཆོས་ཅི་དགོས་བྱས་པས། མགོན་པོ་ཁྲོ་བཅུའི་རྗེས་གནང་དགོས་ཟེར་བ་སོགས་རྨིས། དེའི་
ཕྱི་ནུབ་རས་གཞི་ཆེན་པོ་ཞིག་ལ་ལྕེ་བཙུན་སེང་གེ་དབང་ཕྱུག་འོད་ལུས་སུ་གཤེགས་ཤུལ་རེད་
ཟེར། ནམ་མཁའ་དང་རས་གཞི་དབྱེར་མེད་པའི་ངོས་ན་འཇའ་དང་མེ་ཏོག་དམར་པོ་ལམ་ལམ་
ཉིན་



སྒྱུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དུ་ཤར་བའི་ཚེ། རྗེ་བཙུན་ཆེན་པོའི་སྔོན་དུ་འོད་ལུས་སུ་གཤེགས་པ་གཅིག་དང་དེའི་སྔོན་དུ་
འོད་ལུས་སུ་གཤེགས་པ་གཉིས་ཡོད་པ་ལས་གཅིག་བི་མ་ལ་ཡིན་སྙམ་པ་ན་གཉིད་སད། དེའི་
ཕྱི་ནུབ་མགོན་པོ་ལྷ་བརྒྱད་ཀྱི་དཀྱིལ་འཁོར་ཞིག་ལ་ང་རང་གིས་རབ་གནས་བྱས་པས་རས་བྲིས་
ཀྱི་ལྷ་རྣམས་གར་སྟབས་ལིང་ལིང་མཛད་ཅིང་འདུག་པ་ཞིག་ཀྱང་རྨིས། ཡང་ཟླ་བ་བརྒྱད་པའི་
ཚེས་གསུམ་གྱི་ནུབ་རིན་པོ་ཆེ་ཞལ་མཇལ་ཞིང་། དགྱེས་རོང་བྱམས་པའི་གྲྭ་ཤག་ཡིན་སྙམ་པ་
ཞིག་ལ་ཕེབས་རྩིས་ཀྱིས་མི་གཞན་ཞིག་གིས་རྒྱབ་ཏུ་རིན་པོ་ཆེ་གདན་དྲངས་རྩིས་བྱེད་ཀྱིན་འདུག་
པ་ན་ཁོས་མ་ཐེག་པར་ང་རང་ལ་སྐུ་བརྟེན་ནས་ཕེབས་པ་ཞིག་རྨིས་པ་ནི། རིན་པོ་ཆེའི་བསྟན་
རྒྱུན་འདི་ང་རང་གིས་འགན་ཁྱེར་ནས་སྤེལ་དགོས་པའི་ལྟས་ཡིན་ནམ་སྙམ། ལོ་དེའི་ཟླ་བ་དགུ་
པའི་ཚེས་བཅུ་བཞི་ས་མཆོད་དུས་ཆེན་གྱི་ནུབ་ཀྱེ་རྡོར་སྒྲུབ་མཆོད་ཀྱི་ཚོགས་དབུར་རིན་པོ་ཆེ་
བཞུགས་པ་ཞིག་ཀྱང་གསལ་བར་རྨིས། དེ་རྗེས་རྙིང་མ་དང་དགའ་ལྡན་པའི་རིང་ལུགས་ཟུང་
དུ་འཛིན་པའི་པདྨ་ཆོས་གླིང་དགོན་གྱི་དབུ་མཛད་ལགས་གཙོས་གྲྭ་བཙུན་སྔགས་པ་སོགས་འདུས་
པ་བརྒྱ་སྐོར་ལ་བྱང་གཏེར་སྒྲུབ་སྐོར་གསུམ་སོགས་ཀྱི་དབང་ལུང་བགྱིས་པའི་ནུབ་ཞིག་ལའང་
རིན་པོ་ཆེ་མཇལ་ཏེ་ཐུགས་མཉེས་མཉེས་མཛད་པའི་རྨི་ལམ་བྱུང་བ་ནི་གསང་སྔགས་རྙིང་མའི་
བསྟན་པ་ལ་ཞབས་ཕྱི་ཅུང་ཟད་འགྲུབ་པའི་རྟགས་སུ་གོ །དེ་ནས་ཡང་ཟླ་བ་བཅུ་པའི་ཚེས་བཅོ་
ལྔ་རྗེ་བཙུན་རྡོ་རིང་པའི་དུས་ཆེན་གྱི་ནུབ་མོར་རིན་པོ་ཆེར་གསོལ་བ་འདེབས་བཞིན་མོས་གུས་
དྲག་པོའི་ངང་གཉིད་ལོག་པས། རྨི་ལམ་དུ་རིན་པོ་ཆེ་དང་མཇལ་ནས། ངེད་གྲྭ་པ་ཁ་ཤས་དང་
བཅས་ཏེ་ལྷོ་ཕྱོགས་སུ་ཕེབས་པ་ན་རིན་པོ་ཆེའི་སྐུ་ཆིངས་གྲོལ་ནས་ལུས་པ་དེ་ང་རང་གིས་ལེན་
དུ་ཕྱིན་པའི་བར་རིན་པོ་ཆེར་སྦྱིན་བདག་ཡིན་སྐད་ཀྱི་མི་ཁ་ཅིག་ནས་ཞལ་ཟས་དྲངས་འདུག་པ་
གསོལ་ཟིན་པའི་ལྷག་མ་ང་རང་གིས་ཁྱེར་བཞིན་ཁང་པ་ཐོག་དམའ་མོ་ཞིག་ལས་མར་བབ་མ་ཐག་
ཟགས་བྱུང་བའི་མདུན་དེར་བློ་གྲོས་བཟང་པོ་འདུག་པར། བསོད་དངོས། བསོད་དངོས། བློ་
*
E



)
དཔལ་ས་སྐྱའི་རིག་མཛོད།
རབ་རྒྱན།
གྲོས་བཟང་པོ་ཞེས་བོས་པས་ཁོས་འབབ་སྟེགས་བཟོས་ནས་བབས་པ་དང་གཉིད་སད། སླར་
གསོལ་འདེབས་དང་མོས་གུས་བྱས་ཤིང་གཉིད་ལོག་པས་རིན་པོ་ཆེ་དེ་ཚར་ཆེན་རིན་པོ་ཆེར་གྱུར་
ནས་ཚར་ཆེན་ཉིད་ཀྱི་གསུང་མགུར་རྣམས་སྒྲོག་པའི་མུར་ཕྱེད་ཙམ་ཟིན་དུས། སྐབས་འདིར་
སྙན་བརྒྱུད་ཐུན་མོང་མ་ཡིན་པའི་མགུར་མ་ལེ་ཚན་གཉིས་པོ་འདི་འཇུག་དགོས་ཞེས་དཔེ་ཚན་
གཉིས་གནང་བྱུང་བའི་ནང་དོན་རྣམས་ང་རང་གིས་ཤེས་ཀྱི་ཡོད་སྙམ་པ་དང་གཉིད་སད། སླར་
མོས་གུས་དང་གསོལ་འདེབས་དྲག་ཏུ་བྱས་ཏེ་གཉིད་ལོག་པས་རིན་པོ་ཆེ་དང་ལྷན་དུ་མི་མང་པོར་
བདུད་རྩི་ཞིག་འགྱེད་ཀྱིན་འདུག་པ་ན། ཡེ་ཤེས་ལྔ་ཡི་བདུད་རྩི། སྙན་བརྒྱུད་ཀྱི་བདུད་རྩི། ཡུམ་
རྒྱས་འབྲིང་བསྡུས་གསུམ་ཞེས་གསུངས་པ་དང་གཉིད་སད། སླར་ཡང་གསོལ་འདེབས་དང་མོས་
གུས་དྲག་པོའི་སྒོ་ནས་གཉིད་ལོག་པས་རིན་པོ་ཆེ་དང་ལྷན་དུ་མི་མང་པོར་ཚོགས་རྫས་འདྲ་འགྱེད་
ཀྱིན་འདུག་པ་ན། ཁ་ཤས་ལ་མ་འདངས་པ་རྣམས་ལ་ཤིང་ཏོག་ཨམྲ་རེ་འགྱེད་པ་ཞིག་རྨིས།
སྐབས་འདི་རྣམས་སུ་ལུས་ཀྱི་རླུང་ཁམས་ལྡང་བའི་སྐབས་དང་ཁེལ་ནས་ལག་པ་སྡོད་མ་ཚུགས་
པར་རྨི་ལམ་ཆལ་ཆོལ་མང་པོ་འབྲི་ཤོར་བ་སྡིག་པོ་གསོག་པའི་རྒྱུ་རུ་མ་གྱུར་ཅིག་བཛྲ་སཏྭ་ཧཱུཾ།
ལོ་འདིའི་ནང་བེད་ཆོད་ངེས་པའི་བྱ་བ་འགའ་ཞིག་ཐོན་པ་ནི་གསུང་ངག་ལམ་འབྲས་སློབ་བཤད་
ཚར་གཅིག་དང་ཀྱེ་རྡོར་རྒྱུ་དབང་ཚར་བདུན། མཁའ་སྤྱོད་བྱིན་རླབས་ཁྲིད་བཅས་ཚར་གསུམ།
སྒྲོལ་དཀར་རྗེས་གནང་ཁྲིད་བཅས་ཚར་གཅིག །མགོན་པོ་བྲག་རྫོང་མའི་ཕྱི་ནང་གསང་གསུམ་
གྱི་ཁྲིད་རྗེས་གནང་དང་བཅས་པ་ཚར་གཅིག །བྱང་གཏེར་སྒྲུབ་སྐོར་གསུམ་གྱི་དབང་ལུང་ལན་
གསུམ། དཀོན་མཆོག་སྤྱི་འདུས་ཀྱི་དབང་ལུང་ལན་གཉིས། ཀློང་སྙིང་གི་དབང་སྐོར་ཆ་ཚང་
བ་སོགས་ཆོས་འཆད་སྤེལ་མི་ཉུང་ཙམ་བྱ་རྒྱུ་བྱུང་བ་དེ་ཙམ་མོ། །
E



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རང་ལོ་དྲུག་ཅུ་རེ་དགུ་མེ་ཡོས་ཟླ་བ་དང་པོའི་ནང་མུས་སླེ་ལུང་དགོན་གྱིས་གདན་འདྲེན་
བྱུང་བ་ལྟར་དགོན་དེར་སྔོན་ཆད་རབ་བྱུང་མི་འདུག་པར། བྱིས་པ་ཆེ་ཆུང་བཞི་བཅུ་ཞེ་བདུན་
དང་ལུང་ཆུང་དུ་ཉི་ཤུ་བཅས་བྱིས་པ་བདུན་ཅུར་ཉེ་བ་ཞིག་རབ་བྱུང་བསྒྲུབས། གཞན་ཡང་ཀྱེ་
རྡོར་རྒྱུ་ལམ་གྱི་དབང་དང་མཁའ་སྤྱོད་བྱིན་རླབས་ཁྲིད་དང་བཅས་པ། བྱང་གཏེར་སྒྲུབ་སྐོར་
གསུམ་གྱི་དབང་བཅས་སྔགས་བཙུན་འདྲེས་མའི་འདུས་པ་སུམ་བརྒྱ་སྐོར་ཞིག་ལ་བྱས། ཁྲོམ་
དབང་ལ་མི་སྟོང་གསུམ་ཙམ་འདུས། ཚུར་ལམ་བྱང་ཕྱོགས་སྐྱ་བོ་ཁ་གདངས་ཞེས་པ་ས་ཆེན་
སྐུ་གཤེགས་ས་དེའང་མཇལ། ལམ་ཞོར་དུ་སེང་གེ་ལུང་གི་འདུ་ཁང་གསར་པ་སོགས་ལ་རབ་
གནས་དང་བཙུན་ཆུང་བཞི་ཙམ་རབ་བྱུང་བསྒྲུབས། དེ་རྗེས་མང་མཁར་བསམ་འགྲུབ་དགོན་
གསར་དུ་ཀྱེ་རྡོར་རྒྱུ་ལམ་གྱི་དབང་དང་འབྱུང་འདུལ་རྗེས་གནང་། མཁའ་སྤྱོད་བྱིན་རླབས་ཁྲིད་
དང་བཅས་པ་སོགས་དབང་ཁྲིད་གང་མང་དང་། བཙུན་ཆུང་བཞི་ཙམ་རབ་བྱུང་བསྒྲུབས། ཁྲོམ་
པ་ཁྲི་ཕྲག་ཙམ་ལ་ཚེ་དབང་ཡང་བསྐུར། ཞོར་ལ་གནས་གསར་དགོན་དུ་ཐུགས་རྗེ་ཆེན་པོ་འགྲོ་



དཔལ་ས་སྐྱའི་རིག་མཛོད།
བ་ཀུན་སྒྲོལ་གྱི་དབང་ལུང་དང་རབ་གནས་བཅས་བྱས་ཏེ། རིམ་གྱིས་འདར་གྲོང་མོ་ཆེའི་དགོན་པ་
བསྐྱར་བཞེངས་ཀྱི་ས་ཆོག་དང་ཉམས་གསོའི་ཞལ་འདེབས་སྒོར་ཆིག་སྟོང་སོགས་ཕུལ་ཏེ་ས་
སྐྱར་འབྱོར། དེར་སྨར་ཁམས་བརྒྱ་ཁྲི་དགོན་པ་དང་འོལ་ཕྲེང་དགོན་གཉིས་ཀྱི་གྲྭ་པ་ཆོས་ཞུ་
བ་ཉི་ཤུ་རྩ་ལྔ་ཙམ་སླེབས་འདུག་པ་རྣམས་དང་བཅས་ཏེ་གྲྭ་བཙུན་ལྔ་བཅུ་སྐོར་ལ། ལམ་འབྲས་
ཚོགས་བཤད་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱི་ཁྲིད་ཡིག་མཛེས་རྒྱན་གཞིར་བཞག་
ཐོག ༑དབང་བྱིན་རླབས། སེམས་བསྐྱེད། ཁྲིད་དམིགས་རྒྱས་པ་རྣམས་ལ་སྔ་ཆོས་སུ་སྒྲུབ་
ཐབས་བརྒྱ་རྩ་དང་། རྒྱ་མཚོ། གཞན་ཡང་སྒྲུབ་བཏུས་ནང་གི་རྗེས་གནང་མཁོ་ཆེ་བ་མང་པོའི་
མཐའ་རྒྱན་དང་བཅས་པ་བྱས། སླར་སྤྲ་བ་རིན་པོ་ཆེ་སོགས་བྱང་ངམ་རིང་གི་སྔགས་བཙུན་བརྒྱ་
སྐོར་ལ་སྒྲུབ་སྐོར་གསུམ་གྱི་དབང་ལུང་ལན་གཉིས་དང་མཁའ་སྤྱོད་བྱིན་རླབས་ཁྲིད་དང་བཅས་
པ་ཚར་གཅིག །དེ་བཞིན་དིང་རི་ཐོས་བསམ་གླིང་པ་སོགས་ཁ་ཅིག་ལ་ཀྱེ་རྡོར་རྒྱུ་དབང་དང་
བྱང་གཏེར་སྒྲུབ་སྐོར་གསུམ་གྱི་དབང་བཅས་བསྐུར། འདི་སྐབས་ཀྱི་རྨི་ལམ་ལ་རིན་པོ་ཆེའི་སྐུ་
པང་ན་ང་རང་གི་མགོ་བོ་བཞག་སྟེ་ཉལ་འདུག་པ་ན་རྨི་ལམ་ཟིན་ཅིང་འོད་གསལ་འཆར་བ་སོགས་
བྱུང་ངོ༌། །
རྒྱུ



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རང་ལོ་བདུན་ཅུ་པ་ས་འབྲུག་ལོའི་ལོ་མགོར་དཔལ་ཞྭ་ལུའི་ཆོས་གྲྭ་ཆེན་པོ་ནས་གདན་
འདྲེན་བྱུང་བ་ལྟར་དགོན་དེའི་བཙུན་ཆུང་ཞེ་བདུན་ཙམ་དང་གཞན་ཡང་ཞྭ་ལུའི་ཆོས་བརྒྱུད་པ་
རྒྱལ་རྩེ་ཨན་ཚར་སོགས་དང་ས་སྐྱའི་ཆོས་བརྒྱུད་པ་རྒྱལ་རྩེ་གུར་པ་དང་དབང་ལྡན་བདེ་བ་ཅན་
སོགས་དགོན་པ་མང་པོའི་བཙུན་ཆུང་གྲངས་མང་རབ་བྱུང་བསྒྲུབས་པ་དང་ཆབས་ཅིག་དགོན་
སྡེ་དེ་དག་དང་། འབྲུག་པ་བཀའ་བརྒྱུད་པའི་རིང་ལུགས་འཛིན་པ་བཀྲ་ཤིས་ཆོས་སྡེའི་སྤྲུལ་སྐུ་
དཔོན་འཁོར་དང་བཅས་པ། གཞན་ཡང་སྡེ་དགེ །ལི་ཐང་སོགས་ཀྱི་དགེ་འདུན་བརྒྱ་སྐོར་ལ་
སྣང་གསུམ་མཛེས་རྒྱན་གྱི་ཁྲིད་དང་བུ་ལུགས་མི་འཁྲུགས་པའི་དབང་ཆེན། ས་ལུགས་བདེ་མཆོག་
ལྷ་ལྔའི་དབང་ཆེན་སོགས་དབང་ལུང་སྐོར་མང་པོ་དང་། གསེར་ཁང་རྒྱན་གོང་བཅས་ཀྱི་རྟེན་
གསུམ་ལ་རབ་གནས་བྱས་པ་སོགས་ལ་ཟླ་བ་གཅིག་ལྷག་ཙམ་འགོར། དེ་མཚམས་བསམ་
འགྲུབ་ཆོས་སྡེ་དགོན་གྱི་གདན་ཞུས་ལྟར་དེར་དཀོན་མཆོག་སྤྱི་འདུས་ཀྱི་དབང་དང་སྤྱན་རས་
གཟིགས་འགྲོ་བ་ཀུན་སྒྲོལ་གྱི་དབང་། སྒྲོལ་མ་ཉེར་གཅིག་གི་རྗེས་གནང་། དབུ་མ་ལུགས་
ཀྱི་སེམས་བསྐྱེད། རྟེན་གསུམ་ལ་རབ་གནས་བཅས་བྱས་མཐར་ས་སྐྱར་འབྱོར་འཕྲལ་ཚར་
ཆེན་རིན་པོ་ཆེའི་གདན་ས་འདར་གྲོང་མོ་ཆེའི་དགོན་པ་ནས་གདན་འདྲེན་བྱུང་བ་བཞིན་དགོན་



དཔལ་ས་སྐྱའི་རིག་མཛོད།
22
དེར་བྱང་ངམ་རིང་གི་སྔགས་པ་སོགས་འདུས་པ་བརྒྱ་སྐོར་ལ་བྱང་གཏེར་སྒྲུབ་སྐོར་གསུམ་གྱི་
དབང་ལུང་དང་ཀྱེ་རྡོར་རྒྱུ་ལམ་གྱི་དབང་། མཁའ་སྤྱོད་བྱིན་རླབས། རབ་གནས་རྒྱས་པ། དེ་
བཞིན་ཁྲོམ་པ་ཁྲི་ཕྲག་ལྷག་ལ་ཚེ་དབང༌། གཞན་ཡང་དགོན་དེར་སྐུ་རྟེན་ལི་མ་སྤུས་ལེགས་
དང་གསུང་རྟེན་རྩ་རྒྱུད་བརྟག་གཉིས། ཐུགས་རྟེན་རྣམ་རྒྱལ་མཆོད་རྟེན་བཅས་ཕུལ། དེར་
ཡོད་རིང་ངོར་དགོན་དུ་ཁང་གསར་མཁན་ཆེན་ངག་དབང་མཁྱེན་བརྩེ་ཐུབ་བསྟན་སྙིང་པོ་མཆོག་
སྐུ་གཤེགས་པའི་དགོངས་རྫོགས་ཀྱི་ཚོགས་གཙོར་གདན་འདྲེན་རིམ་པར་བྱུང་བ་ལྟར་རྗེ་དེ་ཉིད་
ཀྱི་སྐུ་གདུང་ཞུགས་ལ་འབུལ་རྒྱུ་དང་སྒྲུབ་མཆོད་འཛུགས་རྒྱུ། བླ་བྲང་དུ་གཡང་སྒྲུབ་བྱ་རྒྱུ་སོགས་
བདུན་ཕྲག་གཅིག་གི་བར་དུ་བསྒྲུབས་ནས་སླར་འདར་གྲོང་མོ་ཆེ་བརྒྱུད་མངོན་དགའ་ཆོས་སྡེ་
དང་བྲག་དམར་གཉིས་ནས་གདན་འདྲེན་བྱུང་བ་ལྟར། དེར་དགོན་ཡས་མས་སུ་འབྱུང་འདུལ་
དང་སྒྲོལ་མའི་རྗེས་གནང་། རྟེན་གསུམ་ལ་རབ་གནས། སྦྱིན་སྲེག ཁྲོམ་དབང་སོགས་བྱས།
དེ་ནས་མང་མཁར་གནས་གསར་དགོན་གྱིས་གདན་དྲངས་པ་ལྟར་དགོན་དེར་སྔགས་བཙུན་འདྲེས་
མ་ལྔ་བཅུ་སྐོར་ལ་སྒྲུབ་སྐོར་གསུམ་གྱི་དབང་དང་ཁྲོམ་དབང་། གཞན་ཡང་གུ་རུ་རིན་པོ་ཆེ་ཉིད་
ཀྱིས་རབ་གནས་ཐོབ་པའི་རྡོ་རྗེ་གྲོ་ལོད་ཀྱི་སྐུ་ལི་མ་སོགས་རྟེན་གསུམ་གསར་རྙིང་མང་དུ་བཞུགས་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
པ་ལ་རབ་གནས་དང་། དགོན་དེའི་ལྟག་ན་ཇོ་བོ་རྗེ་དཔལ་ལྡན་ཨ་ཏི་ཤའི་སཱཙྪ་བཞུགས་པའི་
མཆོད་རྟེན་དང་སྒྲུབ་ཕུག་སོགས་མཇལ་ཞིང་རབ་གནས་དང་གསོལ་སྨོན་གང་རྒྱས་བྱས་ནས་
རིམ་གྱིས་པཎ་ཆེན་ངག་དབང་ཆོས་གྲགས་དང་སྔགས་འཆང་བསོད་ནམས་ཆོས་འཕེལ་སོགས་
ཀྱི་གདན་ས་མང་མཁར་བསམ་འགྲུབ་དགོན་གསར་དུ་བཙུན་ཆུང་བརྒྱད་ཙམ་རབ་བྱུང་བསྒྲུབས་
པ་དང་ཆབས་ཅིག་ཀྱེ་རྡོར་རྒྱུ་དབང་དང་མཁའ་སྤྱོད་བྱིན་རླབས་བཅས་བྱས་ནས་སླར་ཚར་ཆེན་
རིན་པོ་ཆེའི་གདན་ས་ཐུབ་བསྟན་དགེ་འཕེལ་དུ་ཕྱིན། དེར་ཡང་བཙུན་ཆུང་ཁ་ཤས་རབ་བྱུང་
བསྒྲུབས་མཐར། མཁའ་སྤྱོད་བྱིན་རླབས་ཚོགས་འཁོར་དང་བཅས་པ་དང་། ཁྲོམ་པར་ཚེ་དབང་
སོགས་བྱས་ཏེ་ཞག་གསུམ་བསྡད། དགོན་དེར་ཉམས་གསོའི་སྦྱོར་རྩ་དངུལ་སྒོར་ཆིག་སྟོང་དང་
དེ་བཞིན་ཇ་དང་འབྲུ་རིགས། གོས་དར་རིགས་མང་པོ་དང་གཞན་ཡང་གསུང་རྟེན་འབུམ་ཆ་
གཅིག་བཅས་ཕུལ་ཏེ་ཆ་ལུང་རྡོ་རྗེའི་བྲག་རྫོང་དུ་ཕྱིན་ནས་རྗེ་བཙུན་གྲགས་པ་དང་ཚར་ཆེན་
རིན་པོ་ཆེའི་སྒྲུབ་ཕུག་རྣམས་སུ་ཞག་བཅོ་ལྔའི་རིང་བླ་མའི་རྣལ་འབྱོར་གསོག་སྐབས། གནས་
དེ་ན་སྒྲུབ་པ་བྱ་བཞིན་པའི་སྒྲུབ་བརྩོན་པ་ངེད་རང་གི་རིགས་ཀྱི་ཚ་བོར་གྱུར་པ་ཟླ་བ་རྡོ་རྗེས་
བསྐུལ་བའི་ངོར་སྡོམ་པ་གསུམ་དང་རྗེས་སུ་འབྲེལ་བའི་གདམས་ངག་བདུད་རྩིའི་ཆུ་རྒྱུན་ཞེས་
བྱ་བ་འདི་སྨྲས་སོ། །



དཔལ་ས་སྐྱའི་རིག་མཛོད།
།
ཕ་དྲན་ཆོག་རྒྱལ་པོ་སྤྲུལ་པའི་སྐུ། །
མཚན་ཆོས་ཀྱི་བློ་གྲོས་དཔལ་བཟང་པོ།
མི་ང་ཡི་རྫོགས་པའི་སངས་རྒྱས་དངོས། །
ཚེ་འདི་དང་ཕྱི་མ་བར་དོ་གསུམ། །
ལས་སྐྱིད་སྡུག་ལེགས་ཉེས་ཅི་བྱུང་ཡང་། །
བློ་ཐེ་ཚོམ་མེད་པ་ཧྲིལ་ལེར་གཏོད། །
སྐྱབས་གཞན་ན་མེད་དོ་དྲིན་ཆེན་རྗེ། །
མགོན་ཁྱེད་ཀྱི་རྡོ་རྗེའི་ཡེ་ཤེས་མཆོག །
མི་བདག་གི་རྒྱུད་ལ་འཕོས་པ་ལས། །
ཁོར་ཡུག་འོད་གསལ་གྱི་སྣང་བ་ཅན། །
རྟོགས་གྲོལ་དུས་མཉམ་དུ་བྱིན་གྱིས་རློབས། །
ཁྱོད་མདོ་ཁམས་ཤར་ནས་འཁྱམས་པ་ཡི།
མི་བདག་གི་རིགས་ཀྱི་ཚ་བོ་ནི། །
སྒྲུབ་བརྩོན་པ་ཟླ་བའི་མིང་ཅན་གྱིས། །
གདམས་ངག་གི་གསལ་འདེབས་དགོས་སོ་ཟེར། །
བདག་སྦྱངས་པ་ཆུང་ཞིང་ཡོན་ཏན་དམན། །
རང་མ་སྨིན་གཞན་ལ་ཅི་ཞིག་འདོམས། །
བུ་འོན་ཀྱང་སྔོན་བསགས་ལས་འབྲས་ཀྱིས། །
རྗེ་བླ་མ་རྫོགས་པའི་སངས་རྒྱས་མཇལ། །
ཆོས་སྙན་བརྒྱུད་ཉམས་ཁྲིད་དམར་ཁྲིད་ཐོབ། །
།



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
གོ
ཁྱེད་དད་ལྡན་སློབ་བུའི་ཚོགས་རྣམས་ཀྱང་། །
རྗེ་བླ་མ་རྫོགས་པའི་སངས་རྒྱས་དེ། །
དངོས་མཇལ་བའི་མོས་གུས་སྐྱེད་ཅིག་དང་། །
གསུང་འདི་ལ་ནོར་འཁྲུལ་སྤུ་ཙམ་མེད། །
བུ་ལྟར་སྣང་གི་ཆོས་སྤྱོད་རེམས་ན་ཡང་། །
ཚེ་འདི་ལ་ཞེན་ན་ཆོས་པ་མིན། །
དེའི་གཉེན་པོ་དལ་འབྱོར་རྙེད་དཀའ་དང་། །
འཆི་བ་མི་རྟག་དྲན་པར་མཛོད། །
ཚེ་འདི་ལ་ཞེན་པའི་དགེ་སྦྱོར་དེ། །
མིང་དགེ་སྦྱོར་བཏགས་ཀྱང་ཆོས་བརྒྱད་ཡིན། །
དོན་དེ་ཕྱིར་ཚེ་འདི་བློ་ཡིས་ཐོངས། །
བུ་ཚེ་འདིར་མངོན་ཞེན་སྤངས་ན་ཡང་། །
འཁོར་བ་ལ་ཞེན་ན་ངེས་འབྱུང་མིན། །
དེའི་གཉེན་པོ་འཁོར་བའི་ཉེས་དམིགས་དང༌། །
ལས་འབྲས་ལ་ཡིད་ཆེས་བླང་དོར་གཅེས། །
ལར་འཁོར་བ་ལ་ཞེན་པའི་དཀའ་སྤྱད་དང་། །
སྙིང་རུས་དང་སྒྲུབ་ཚུགས་བཟང་བ་སོགས། །
མིང་ཆོས་པར་བཏགས་ཀྱང་ཁྱིམ་པ་ཡིན། །
དོན་དེ་ཕྱིར་ངེས་འབྱུང་སྐྱེད་ཅིག་ཨང་། །
ཡང་དཀོན་མཆོག་གསུམ་ལ་མ་བརྟེན་པའི། །



དཔལ་ས་སྐྱའི་རིག་མཛོད།
]
E;
HE
ཆོས་པ་བཟང་ཡང་མུ་སྟེགས་ཡིན། །
དོན་དེ་ཕྱིར་སྐྱབས་འགྲོར་ནན་ཏན་མཛོད། །
བུ་ཁམས་གསུམ་འཁོར་བའི་བཙོན་ར་ནས། །
རང་ཐར་འདོད་ཞི་བདེ་དོན་གཉེར་ཡང་། །
བདག་དོན་ལ་ཞེན་ན་བྱང་སེམས་མིན། །
དེའི་གཉེན་པོ་བདག་བས་གཞན་གཅེས་སོགས། །
བྱང་ཆུབ་སེམས་ལ་ནན་ཏན་གཅེས། །
ལར་སེམས་བསྐྱེད་མེད་པའི་དགེ་སྦྱོར་ཀུན། །
མིང་ཐེག་པ་ཆེན་པོར་ཁས་འཆེ་ཡང་། །
དོན་ཉན་ཐོས་དམན་ལམ་ལས་མ་འདས། །
དོན་དེ་ཕྱིར་བྱམས་དང་སྙིང་རྗེ་དང་། །
ཆོས་བྱང་ཆུབ་སེམས་ལ་ནན་ཏན་སྦྱོངས། །
འདི་ཐུགས་དམ་གྱི་མཐིལ་པོ་མཛད་པར་ཞུ། །
བུ་ཀུན་རྫོབ་བྱང་སེམས་འབྱོངས་ན་ཡང་། །
འཛིན་པ་བྱུང་ན་ལྟ་བ་མིན། །
དེའི་གཉེན་པོ་བདག་མེད་སྒོམ་པ་སོགས། །
དོན་དམ་བྱང་སེམས་སྦྱོང་བ་གཅེས། །
ལར་བདག་འཛིན་དང་བཅས་པའི་དགེ་སྦྱོར་ཀུན། །
མིང་དུག་མེད་བཏགས་ཀྱང་དུག་ཅན་ཡིན། །
གནས་འཁོར་བའི་མཚོ་ལས་གྲོལ་བ་མེད། །
E
E:2:
AT



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
s
དོན་དེ་ཕྱིར་ཞི་གནས་ལྷག་མཐོང་དང༌། །
སྟོང་ཉིད་སྙིང་རྗེའི་སྙིང་པོ་ཅན། །
ཐབས་ཤེས་ཟུང་འཇུག་ཏུ་ཉམས་སུ་ལོངས། །
བུ་དེ་ལྟར་ཉམས་སུ་ལེན་པའི་མི། །
མིང་རྒྱལ་སྲས་བྱང་ཆུབ་སེམས་དཔའ་དང་། །
དོན་ལྷ་དང་བཅས་པའི་ཕྱག་བྱའི་གནས། །
དུས་གསུམ་གྱི་སངས་རྒྱས་ཐམས་ཅད་ཀྱང༌། །
ལམ་འདི་ལ་བརྟེན་ནས་གྲོལ་བ་ཡིན། །
འཕགས་བོད་ཀྱི་པཎ་གྲུབ་ཐམས་ཅད་ཀྱི། །
ཐུགས་དམ་གྱི་མཐིལ་པོའང་འདི་རང་ཡིན། །
ལར་གསང་སྔགས་ཐེག་པ་འུད་ཆེ་ཡང་། །
སྣོད་བྱང་ཆུབ་སེམས་དང་མི་ལྡན་ན། །
ལམ་ངེས་པ་ཡིན་མིན་གཏད་སོ་མེད། །
དོན་དེ་ཕྱིར་བྱང་ཆུབ་སེམས་ལ་སྦྱོངས། །
འདི་ནོར་བ་མེད་པའི་ལམ་ཆེན་ཡིན། །
ཡང་ཕར་ཕྱིན་ཐེག་པ་བཟང་ན་ཡང་། །
དུས་གྲངས་མེད་གསུམ་གྱི་དཀའ་སྤྱད་དགོས། །
ཚེ་འདིའམ་འཆི་ཁ་བར་དོ་ལ། །
ཁོང་ཕྱག་རྒྱ་ཆེན་པོ་ཐོབ་འདོད་ན། །
ཆོས་རྡོ་རྗེ་ཐེག་པ་ཉམས་སུ་ལོངས། །



དཔལ་ས་སྐྱའི་རིག་མཛོད།
རྒྱུ
བུ་སྔགས་ཀྱི་ལམ་ལ་ཞུགས་པ་དེས། །
དུས་ཐོག་མར་དབང་བསྐུར་སྔགས་སྡོམ་ཞུས། །
སྔགས་ཟབ་མོའི་སྡོམ་པ་མ་ཐོབ་པར། །
རང་ཕོ་ཚོད་ཀྱིས་སྔགས་ལ་འཇུག་པ་དེ། །
ཆོས་རྡོ་རྗེ་ཐེག་པའི་ཆོམ་རྐུན་ཡིན། །
དོན་དེ་ཕྱིར་དབང་ཞུས་སྔགས་སྡོམ་ལོངས། །
ལར་སྐྱབས་འགྲོ་མེད་ན་སོར་སྡོམ་མེད། །
སེམས་བསྐྱེད་མེད་ན་བྱང་སྡོམ་མེད། །
དབང་བསྐུར་མེད་ན་སྔགས་སྡོམ་མེད། །
དོན་དེ་ཕྱིར་སྡོམ་གསུམ་རྣམ་དག་ལོངས། །
བུ་སྡོམ་གསུམ་རྣམ་དག་ཐོབ་ན་ཡང་། །
དམ་ཚིག་དང་སྡོམ་པ་མ་བསྲུང་ན། །
ཆོས་གསང་སྔགས་མི་འགྲུབ་དམྱལ་བ་འགྲུབ། །
འདི་ཁེ་ཉེན་ཆེ་བའི་ལམ་ཡིན་པས། །
ཁེ་ཐོབ་ན་ཚེ་འདིར་སངས་རྒྱས་འགྲུབ། །
གྱང་ལྡབ་ན་རྡོ་རྗེའི་དམྱལ་བར་འགྲོ། །
ལར་དམ་ཚིག་མི་བསྲུང་སྔགས་པ་དེ། །
མིང་སྔགས་པར་བཏགས་ཀྱང་བདུད་རྒན་ཡིན། །
དོན་དེ་ཕྱིར་དམ་ཚིག་སྡོམ་པ་སྲུངས། །
བུ་དབང་དང་དམ་ཚིག་ལྡན་པ་དེས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
a
ལམ་རིམ་པ་གཉིས་ལ་འབད་རྩོལ་གཅེས། །
ལམ་རིམ་གཉིས་རྣལ་འབྱོར་མི་བསྒོམ་ན། །
ཆོས་ཕྱག་རྫོགས་ལྟ་བ་འུད་ཆེ་ཡང་། །
དོན་ཕར་ཕྱིན་ཐེག་ལས་འདའ་བར་དཀའ། །
དོན་དེ་ཕྱིར་རིམ་གཉིས་ལམ་ལ་འབུངས། །
ལུས་ཟབ་གསལ་ལྷ་རུ་ལམ་མེར་སྒོམས། །
ངག་རྡོ་རྗེའི་སྒྲ་དབྱངས་དིར་རིར་སྒྲོགས། །
སེམས་འོད་གསལ་ངང་ལས་མི་གཡོ་བར། །
ལམ་རྩ་དང་རླུང་ལ་སྤར་ཟིན་གྱིས། །
ཉམས་བདེ་སྟོང་ཁོར་ཡུག་ཆེན་པོའི་ངང་། །
རྐྱེན་གང་ཤར་སྣང་བ་ལམ་དུ་ཁྱེར། །
ཕྱི་ཐོས་བསམ་གྱི་གོ་ཡུལ་ཙམ་ཞིག་དང༌། །
སེམས་རྐྱང་ཁྲིད་ཙམ་ལ་ཟབ་ཟབ་ཀྱིས། །
སྔགས་ཕྱག་རྒྱ་ཆེན་པོར་འདོད་པ་དེ། །
མིང་ཕྱག་ཆེན་བཏགས་ཀྱང་གོལ་བའི་ལམ། །
སྔགས་ཕྱག་རྒྱ་ཆེན་པོ་ཟེར་བ་དེ། །
དབང་རིམ་པ་གཉིས་ཀྱི་ཏིང་འཛིན་དང༌། །
ལམ་ཟབ་མོ་བླ་མའི་རྣལ་འབྱོར་གྱི། །
མོས་གུས་ལ་གནད་དུ་བསྣུན་པ་ལས། །
རང་བྱུང་གི་ཡེ་ཤེས་རང་ཤར་བའི། །
)



དཔལ་ས་སྐྱའི་རིག་མཛོད།
འོད་གསལ་གྱི་ཉི་མ་སྙིང་ལ་ཤར། །
གཉིས་སྣང་གི་མུན་པ་རང་སར་དྭངས། །
ཡེ་ཤེས་ཀྱི་སྣང་བ་ཕྱོགས་མེད་རྒྱས། །
ཐེ་ཚོམ་དང་སྒྲོ་འདོགས་ཅིག་ཅར་ཆོད། །
གོལ་ཤོར་དང་གེགས་ཀྱི་འཕྲང་ལས་གྲོལ། །
ཁོང་སངས་རྒྱས་བྱོན་ཀྱང་འདྲི་རྒྱུ་མེད། །
བདུད་ལོག་འདྲེན་འཁྲུགས་ཀྱང་དཔའ་མི་ཞུམ། །
ཁས་བརྒྱ་བཤད་རྔ་མ་སྟོང་གཡུག་ཀྱང༌། །
དོན་རང་རིག་ཡེ་ཤེས་སྐད་ཅིག་མ། །
རིག་སྟོང་རྗེན་ནེ་ཡེ་རེ་བ། །
སྐུ་གསུམ་འདུ་འབྲལ་མེད་པའི་དབྱིངས། །
སྤྲིན་མེད་ཀྱི་མཁའ་ལ་ཉི་ཤར་བཞིན། །
མཉམ་རྗེས་ཀུན་ཏུ་རང་སོ་ཟུངས། །
ནང་འཛིན་པའི་སེམས་རྟོག་སྦྲུལ་མདུད་བཞིན། །
རང་གྲོལ་གྱི་ངང་དུ་ཤིགས་སེ་ཤིག །
ཕྱི་ཚོགས་དྲུག་གི་ཡུལ་སྣང་ཆུ་ཟླ་བཞིན། །
ཡེ་ཤེས་ཀྱི་ངང་དུ་ས་ལེ་བ། །
ལར་དུས་དང་གནས་སྐབས་ཐམས་ཅད་དུ། །
རིག་སྟོང་རྗེན་ནེ་ཡེ་རེ་བ། །
རང་ངོ་ཤེས་བཞིན་རང་སོ་ཟུངས། །
Ju



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
རྐྱེན་སྣང་ཀུན་དེ་ཡི་ངང་དུ་ཞོག །
འདི་ལྟ་སྒོམ་སྤྱོད་གསུམ་ཆིག་དྲིལ་ཡིན། །
འདིར་རྙིང་མས་རྫོགས་པ་ཆེན་པོ་ཟེར། །
བཀའ་བརྒྱུད་པས་ཕྱག་རྒྱ་ཆེན་པོ་ཟེར། །
བཀའ་གདམས་པས་དབུ་མ་ཆེན་པོ་ཟེར། །
ས་སྐྱ་པས་འཁོར་འདས་དབྱེར་མེད་ཟེར། །
དེ་ལྟ་བུའི་ཐ་སྙད་སྣ་ཚོགས་ཀྱང༌། །
དོན་རང་རིག་ཡེ་ཤེས་སྐད་ཅིག་མ། །
དུས་གསུམ་གྱི་རྟོག་པས་མ་བསླད་པའི། །
གཞི་དུས་ཀྱི་སངས་རྒྱས་བདེ་གཤེགས་སྙིང་། །
གསལ་སྟོང་ཟུང་འཇུག་སྐུ་གསུམ་དབྱིངས། །
མི་དབུལ་པོས་ནོར་བུ་རྙེད་པ་བཞིན། །
མཉམ་རྗེས་ཀུན་ཏུ་འབྲལ་མེད་ཆོངས། །
དེའི་རྩ་བ་བླ་མར་མོས་གུས་དང་། །
སེམས་ཅན་ལ་སྙིང་རྗེ་ཆེན་པོ་སྐྱེད། །
ཉིན་སྣང་སྒྱུ་མ་རྡོ་རྗེ་ལྟ་བུར་བརྟན། །
མཚན་དུས་འོད་གསལ་སྙིང་གི་གྲོགས་དང་འདྲིས། །
རྨི་ལམ་སྤྲུལ་བསྒྱུར་མཁས་པའི་རོལ་རྩེད་རྩེ། །
འཆི་བའི་གཡང་དང་བར་དོའི་འཕྲང་ནང་ལ། །
ཞུམ་མེད་སྤྲོ་བ་སྐྱེད་ཅིག་སྙིང་གི་བུ། །



ན
དཔལ་ས་སྐྱའི་རིག་མཛོད།
རྒྱུ
འདི་བརྗོད་པ་ལས་བྱུང་བའི་དགེ་བ་དེས། །
གངས་ཀྱི་རི་ལ་ཉི་འོད་ཕོག་པ་བཞིན། །
ཁྱེད་ཐུགས་ཡེ་ཤེས་སྣང་བ་རྒྱས་གྱུར་ཅིག །
དེ་ལྟར་བརྗོད་འདི་མདོ་ཁམས་ཤར་ཕྱོགས་པ། །
ལམ་འབྲས་འཛིན་པོ་མཉྫའི་མིང་ཅན་གྱིས། །
དཔལ་ལྡན་ས་སྐྱའི་གནས་ནས་ནུབ་ཕྱོགས་སུ། །
དཔག་ཚད་གཉིས་ཙམ་བགྲོད་པའི་ས་ཡི་ཆར། །
གྲགས་པ་རྒྱལ་མཚན་ཚར་ཆེན་ཧེ་རུ་ཀས། །
བྱིན་གྱིས་བརླབས་པའི་སྒྲུབ་གནས་དམ་པ་མཆོག །
མང་མཁར་ཆ་ལུང་རྡོ་རྗེའི་བྲག་རྫོང་དུ། །
རབ་བྱུང་བཅུ་བདུན་ས་འབྲུག་ས་ག་ཡི། །
ཉ་བའི་ཡར་ཚེས་རྫོགས་པའི་ཉིན་པར་བྲིས། །ཞེས་སོ། །
ni



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དེ་ནས་སླར་བསམ་འགྲུབ་དགོན་གསར་དུ་འོང་ནས་མཁའ་སྤྱོད་བྱིན་རླབས་དང་ཁྲོམ་
དབང་། སྡེ་པ་སྤྱིའི་རིམ་གྲོར་སེར་ལམ་བཅད་པ་སོགས་བྱས་པས་སྡེ་པ་དེར་ཆུ་ལོག་
དང་སེར་བས་རྐྱེན་པས་ལོ་ལྟར་ལོ་ཉེས་ཡོང་གི་ཡོད་པ་དེའང་དེ་ནས་བཟུང་རྒྱུན་ཆད་པར་གྲགས།
ལོ་དེའི་དབྱར་ཐོག་ས་སྐྱའི་བླ་བྲང་ཤར་འཇམ་དབྱངས་ཕུག་པ་དང་བཅས་པ་བསྐྱར་བཞེངས་
ཀྱི་རྟེན་རྩར་ཤོག་སྒོར་ཁྲི་གཅིག་དང་འབྲུ་རིགས། ཤིང་ཆ་མང་དག་བཅས་ཕུལ་ནས་ཨར་ལས་
དངོས་སུ་མགོ་བཙུགས། དེ་ནས་ཡང་ལོ་དེའི་ཟླ་བ་དགུ་པའི་ནང་ལི་ཐང་དང་གོ་འཇོ། འཇོ་
མདའ་སོགས་ཁམས་ཕྱོགས་ཀྱི་གྲྭ་རྒྱུན་ལྔ་བཅུ་སྐོར་ལ་མགོན་པོ་བྲག་རྫོང་ཕྱི་ནང་གསང་གསུམ་
གྱི་ཁྲིད་རྗེས་གནང་དང་བཅས་པ་དང་དཔལ་མགོན་ཞལ། པུ་ཏྲ་མིང་སྲིང་སོགས་ཀྱི་རྗེས་གནང་
བཅས་བྱས། སླར་ཟླ་བ་བཅུ་པའི་ནང་མདོ་ཁམས་ཁྲི་ཚོ་དང་ཐང་སྐྱ། འདན་མ། དར་མདོ།
རྫ་ཡུལ། དེ་བཞིན་ས་སྐྱ་བཅས་ཀྱི་གྲྭ་རྒྱུན་སུམ་ཅུ་སྐོར་ལ་མཁའ་སྤྱོད་བེའུ་བུམ་པོད་གསུམ་ནང་
གི་དབང་ལུང་ཁྲིད་མན་ངག་དང་བཅས་པ་ཡོངས་སུ་རྫོགས་པ་དང་གཞན་ཡང་བྲག་རྫོང་ཕྱི་མའི་
ཁྲིད་རྗེས་གནང་དང་བཅས་པ། སྒྲོལ་དཀར་འོད་ཟེར་དྲུག་སྦྲགས་ཀྱི་ཁྲིད་རྗེས་གནང་ལུང་དང་
བཅས་པ། ཀུ་རུ་ཀུལླེ་ལ་སོགས་པའི་གསེར་ཆོས་དམར་པོ་སྐོར་གསུམ་གྱི་ཐུན་མིན་ཟབ་ཁྲིད་



དཔལ་ས་སྐྱའི་རིག་མཛོད།
བྱིན་རླབས་དང་བཅས་པ།
ཤངས་ཆོས་ནི་གུ་ཆོས་དྲུག་
གི་དབང་ལུང་ཁྲིད་མན་ངག་
དང་བཅས་པ། ལམ་དུས་
ཀྱི་ཁྲིད་ཤིན་ཏུ་བརྡར་ཤ་ཆོད་
པ་ཀྱེ་རྡོར་རྒྱུ་ལམ་གྱི་དབང་
དང་བཅས་པ། གཞན་ཡང་
རྫོགས་ཆེན་ཡེ་ཤེས་བླ་མའི་
ཁྲིད་དང་གསེར་ཆོས་དམར་
ཆུང་སྐོར་གསུམ་ཐུན་མིན་གྱི་
རྗེས་གནང་། གུར་ཞལ་ལ་
སོགས་པ་ས་སྐྱའི་སྲུང་མ་ཡོངས་ཀྱི་རྗེས་གནང་དང་། སླར་བྲག་རྫོང་ཕྱི་ནང་གསང་གསུམ་གྱི་ཁྲིད་
རྗེས་གནང་དང་བཅས་པ་སོགས་ཞུ་བ་པོ་གསར་འབྱོར་གྱི་དགོས་འདུན་དང་བསྟུན་ནས་རིམ་
པར་བཤད་མཐར་གཏང་རག་གི་ཚུལ་དུ་རིག་བྱེད་མ་དང་ནཱ་རོ་མཁའ་སྤྱོད་མའི་སྦྱིན་སྲེག་ཀྱང་
བྱས་ནས་སྒྲོལ་མ་དཀར་མོའི་མཚམས་ཟླ་བ་གསུམ་རིང་བསྡད་དོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཞི
Teaea
རང་ལོ་བདུན་ཅུ་དོན་
གཅིག་ས་སྦྲུལ་ལོའི་ལོ་སྟོད་
དུ་ས་སྐྱ་དང་རྩེ་གདོང་། རྟ་
ནག །མུས་སྟག་མོ་གླིང་ཁ་
སོགས་གཙང་ཕྱོགས་ཀྱི་
དགོན་སྡེ་ཆེ་ཕྲ་དུ་མ་དང་།
སྨར་ཁམས་རྒྱ་དཀར་དགོན་
པ་དང་སྟག་གཟིག་རྫོང་ལུང་
དགོན་པ་སོགས་ཁམས་
ཕྱོགས་བཅས་ཀྱི་དགེ་འདུན་
བདུན་ཅུ་སྐོར་ལ་ལམ་འབྲས་
ཚོགས་བཤད་དཀོན་མཆོག་
ལྷུན་གྲུབ་ཀྱི་ཁྲིད་ཡིག་གཞིར་
བཞག་ཐོག །སྒྲུབ་ཐབས་རྒྱ་མཚོ་དང་གུར་ལྷ་བརྒྱད། ཞལ། དམག་ཟོར་མ། དུར་བདག །
བེགྱེ། འབྱུང་འདུལ། མགོན་པོ་ཁྲོ་བཅུ། དཀར་བདུད། སྨན་བླ། གསེར་ཆོས་འཇམ་ནག །
རྟ་ཕྱག་ཁྱུང་གསུམ་སོགས་ཀྱི་རྗེས་གནང་དང་། མཁའ་སྤྱོད་དང་ས་འཇམ་སྦགས་སྒྲུབ་ཀྱི་བྱིན་
རླབས། ཤངས་ཆོས་ནི་གུ་ལུགས་ཀྱི་བདེ་མཆོག་ལྷ་ལྔའི་དབང་ཆེན་དང་དྲིལ་བུ་ལུགས་ཀྱི་དབང་
ཆེན། རྩ་རྒྱུད་བརྟག་གཉིས་དང་པོད་སེར་གྱི་ལུང་བཅས་བྱས། སླར་མངའ་རིས་འཁོར་ཆགས་
དགོན་པ་སོགས་ཀྱིས་བསྐུལ་ངོར་སྔར་ཡོད་འདུས་པ་རྣམས་དང་བཅས་པར་ལམ་འབྲས་ཚོགས་
བཤད་ཆ་ཚང་དང་སྤྱན་རས་གཟིགས། འབྱུང་འདུལ། སྨེ་བརྩེགས། རྣམ་འཇོམས། གུར་



དཔལ་ས་སྐྱའི་རིག་མཛོད།
a
ལྷ་བརྒྱད། མགོན་པོ་ཁྲོ་བཅུ། དུར་བདག །དམག་ཟོར་བཅས་ཀྱི་རྗེས་གནང་དང་། སེམས་བསྐྱེད་
ཀྱི་སྡོམ་པ་བརྒྱུད་པའི་ཁྱད་པར་གཉིས་ལྡན། དེ་བཞིན་མཎྜལ་བཞི་ཆོག །ས་སྐྱའི་ཆོས་སྤྱོད་ཆེན་མོ།
སྤྱན་རས་གཟིགས་བཅུ་གཅིག་ཞལ་གྱི་བསྙུང་ཆོག་ཞུ་ཆེན་གྱིས་མཛད་པ། འབྱུང་འདུལ་བདག་བསྐྱེད།
རྒྱུད་སྡེ་བཞི་དང་རྗེས་སུ་འབྲེལ་བའི་རྗེ་བཙུན་སྒྲོལ་མའི་སྒྲུབ་ཐབས། སྒྲོལ་མ་ཉེར་གཅིག་གི་
བསྟོད་གསོལ་ཁོ་བོས་བྱས་པ་བཅས་ཀྱི་ལུང་། གཞན་ཡང་མཁའ་སྤྱོད་བེའུ་བུམ་པོད་གསུམ་གྱི་
དབང་ལུང་ཁྲིད་ཡོངས་སུ་རྫོགས་པ་དང་། ནི་གུ་ལུགས་ཀྱི་བདེ་མཆོག་ལྷ་ལྔའི་དབང་ཆེན་
དང་སྙན་བརྒྱུད་ཕུར་པའི་གནད་ཏིག་གི་དབང་། བྱ་རྒྱུད་མི་འཁྲུགས་པ་ལྷ་དགུའི་དབང་ཆེན།
ལྕེ་བཙུན་སྙིང་ཐིག་གི་དབང་ལུང་ཁྲིད་བཅས་རིན་ཆེན་གཏེར་མཛོད་ནས་བྱུང་བ་བཞིན་བྱས།
དེ་སྐབས་ས་སྐྱའི་ལྷ་མོ་མཆོད་དང་གདོང་དགའ། གཡའ་ལུང་སོགས་ཡུལ་སྡེ་སོ་སོས་ཀྱང་གདན་
འདྲེན་བྱུང་བ་ལྟར་ལོ་རིམ་དང་སེར་ལམ་བཅད་པ་སོགས་བྱས་ནས། སླར་སྒྲོལ་དཀར་གྱི་ཁྲིད་
རྗེས་གནང་དང་བཅས་པ་ཚར་གཉིས་བྱས་མཐར་ཆོས་འཁོར་ལྷུན་པོ་དགོན་གྱིས་གདན་འདྲེན་
བྱུང་བ་བཞིན་དགོན་དེར་རྟེན་གསུམ་ལ་རབ་གནས་དང་། འཇིགས་བྱེད་རྭ་ལུགས་ཀྱི་དབང་
PEL
[1T



དཀྱི་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཆེན༑ ཁྲོམ་དབང་བཅས་བྱས་པ་དང་། གཞན་ཡང་ལོ་འདིར་རིན་ཆེན་སྒང་བླ་བྲང་བསྐྱར་
བཞེངས་ཀྱི་ནང་རྟེན་རྗེ་བཙུན་གོང་མ་རྣམ་ལྔ་སོགས་སྨན་འཇིམ་ལས་གྲུབ་པའི་སྐུ་ཐོག་ཚད་མ་
བརྒྱད་དང་ངོར་ཆེན་ལ་སོགས་པའི་མི་ཚད་མ་གསུམ། གསེར་ཟངས་ལས་གྲུབ་པའི་སྒྲོལ་མ་
ཉེར་གཅིག་གི་སྐུ་མཐོ་གང་མ་བཅས་ལ་རྩ་ཆེའི་སྐུ་གཟུངས་ན་བཟའ་ཞལ་གསེར་དང་བཅས་པ་
དང༑ གསུང་རྟེན་རྒྱལ་བའི་བཀའ་འགྱུར་རིན་པོ་ཆེ་བཅས་གསར་དུ་བཞེངས། དེ་བཞིན་བླ་བྲང་
ཤར་གྱི་ཡང་སྟེང་མགོན་ཁང་རྟེན་དང་བརྟེན་པར་བཅས་པ་ལ་ཁྱད་པར་གྱི་རྟེན་དམར་པོ་སྐོར་
གསུམ་གྱི་སྨན་སྐུ་ཚད་ལྡན་གྱི་སྐུ་གཟུངས་བེའུ་བུམ་ནང་གསལ་ཐུན་མིན་འཁོར་ལོའི་ལག་ལེན་
དང་བཅས་པ། ཡང་གཟིམ་ཆུང་སྟེང་མ་དང་སྐུ་གཉེར་ཤག །ཁོར་ཡུག་ཏུ་ལྕགས་རི། ཕྱོགས་
གཉིས་ཀྱི་རྒྱལ་སྒོ་བཅས་ཀྱང་གསར་དུ་བཞེངས། ལོ་འདིའི་ཟླ་བ་བརྒྱད་པའི་ཚེས་བཅུ་དྲུག་
ནས་མགོ་བརྩམས་ཏེ་ཟླ་བ་དྲུག་ལྷག་ཙམ་རིང་གསུང་ངག་ལམ་འབྲས་སློབ་བཤད་ཅིག་འཆད་
པ་འདི་ལ། འདུས་པའི་གཙོ་བོར་ངོར་ཁང་གསར་དམ་པ་རིན་པོ་ཆེའི་ཡང་སྲིད་ངག་དབང་
འཇིགས་མེད་མཐུ་སྟོབས་དབང་ཕྱུག་མཆོག་གིས་དབུ་མཛད་པའི་མཁན་སྤྲུལ་བཅུ་ཕྲག་བརྒལ་
བ་དང་། གཞན་ཡང་ས་སྐྱའི་ལྷ་ཁང་ཆེན་མོ་དང་རིན་ཆེན་སྒང༌། ངོར། རྟ་ནག་ཐུབ་བསྟན།



དཔལ་ས་སྐྱའི་རིག་མཛོད།
འདར་གྲོང་མོ་ཆེ། གཙང་རྩེ་གདོང་གི་དགོན་ཡས་མས། མང་མཁར་བསམ་འགྲུབ་དགོན་གསར་
དང་ཐུབ་བསྟན་དགེ་འཕེལ། མུས་སླེ་ལུང་དང་སྟག་མོ་གླིང་ཁ། མངོན་དགའ་ཆོས་སྡེ། བྲག་
དམར། ཆོས་འཁོར་ལྷུན་པོ། གདོང་དགའ་ཆོས་སྡེ། དིང་རི་ཐོས་བསམ་གླིང་དང་ལོ་ལོ་གྲྭ་
ཚང་༑ པ་རྣམ་བདེ་བ་ཅན་དང་སེ་ར་སྒྲུབ་སྡེ། རྒྱལ་རྩེ་གུར་པ་གྲྭ་ཚང་། ཡར་འབྲོག་བསམ་
ལྡིང༔ སྟག་ལུང་ཐར་གླིང་། སྙེ་མོ་ཆོས་སྡེ། ཉི་ཤར། ཤབ་སྨད་ཁྲོ་ཕུ་སོགས་དབུས་གཙང་དང་།
དེ་བཞིན་མདོ་ཁམས་ཁྲི་ཚོ་དང་། ཐང་སྐྱ། གཟིག་ལྷས། སྨར་ཁམས་བརྒྱ་ཁྲི། ཝ་རི། གུ་ཎ། འདན་
རྭ་ཅོ། ལི་ཐང་འཇའ་བ་དགོན་སོགས་དང་། གཞན་ཡང་མངའ་རིས་འཁོར་ཆགས་དང་ཨ་མདོ་
ས་སྒང་དགོན་སོགས་དབུས་གཙང་མངའ་རིས་མདོ་སྟོད་སྨད་དང་བཅས་པའི་དོན་གཉེར་ཅན་
གྱི་འདུས་པ་ཅུང་རྒྱ་ཆེ་ལ། འཆད་སའི་གནས་ཀྱང་གསུང་ངག་རིན་པོ་ཆེའི་ཡབ་ཆོས་ཐོག་མར་
ཡི་གེར་འགོད་སའི་གནས་ཁྱད་པར་ཅན་བླ་མ་ས་སྐྱ་པ་ཆེན་པོའི་བཞུགས་མཁར། དཔལ་ས་སྐྱའི་
བླ་བྲང་རྙིང་མར་གྲགས་པ་དང་། འཆད་པའི་དུས་ཡུན་ཡང་དེང་སང་ལ་བསམ་ན་ཅུང་རྒྱུན་རིང་
ཞིང༑ ཁྱད་པར་འཆད་ཚུལ་གྱི་ཐད་ནས་ཞིབ་ཚགས་པོ་བྱུང་བ་སོགས་ལ་བརྟེན་ནས་མ་འོངས་
ལམ་འབྲས་པ་འགའ་རེར་ཕན་ཐོགས་པའང་སྲིད་སྙམ་པའི་འདུན་པས་ཚར་ཆེན་ཡབ་སྲས་ཀྱི་
དགོངས་པ་མ་འཁྲུལ་པའི་རྗེ་བླ་མའི་ཕྱག་བཞེས་ཀྱི་རིམ་པ་ཇི་བཞིན་དུ་བསྟར་བའི་ལམ་འབྲས་
འཆད་ཐེངས་འདིའི་སྐོར་ཅུང་ཟད་སྤྲོ་བར་འདོད་པ་ལས། དང་པོ་སྨིན་བྱེད་དབང་དང་བྱིན་རླབས་
ལ་སོགས་པའི་སྐོར་ནི། བར་ཆད་ཞི་ཞིང་བཀྲ་ཤིས་ལྷུན་འགྲུབ་འོང་བའི་ཆེད་ཐོག་མ་ཉིད་དུ་
སྒྲོལ་དཀར་འོད་ཟེར་དྲུག་སྦྲགས་དང་། མི་ཏྲ་ལུགས་ཀྱི་ཚེ་དཔག་མེད་དཀར་པོ། བ་རི་ལུགས་
ཀྱི་རྣམ་རྒྱལ་ལྷ་དགུའི་རྗེས་གནང་བཅས་དཀར་པོ་ལྷ་གསུམ་གྱིས་ཆོས་སྒོ་ཕྱེས་ནས། རིམ་པར་
རིམས་ནད་བསྲུང་བའི་ཕྱིར་ལོ་གྱོན་མ་དང་། འབྱུང་པོའི་གནོད་པ་བསྲུང་ཕྱིར་འབྱུང་འདུལ་གྱི་
རྗེས་གནང་། དེ་བཞིན་ཉམས་ཀྱི་སྣང་བའི་ཁྲིད་ཀྱིས་མགོར་ཞུ་ཆེན་གྱི་མཛད་པའི་དབུ་མ་ལུགས་



g
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཀྱི་སེམས་བསྐྱེད་དང་ངག་ཆོས་གསུང་བརྒྱུད་པའི་ཁྱད་པར་གཉིས་ལྡན་གྱི་སེམས་བསྐྱེད། རྒྱུད་
གསུམ་མགོར་བསྙེན་པ་ཁ་གསོ་ཉིན་བདུན་གྱིས་མཚམས་ནས་སློབ་མ་རྗེས་འཛིན་ངག་ཆོས་
གསུང་དང་ཀྱེ་རྡོར་རྒྱུ་དབང་དཀོན་མཆོག་ལྷུན་གྲུབ་ཀྱི་གསུང་ལ་སློབ་བཤད་ཀྱི་ཁྱད་ཆོས་སྦྱར་
བར་སློབ་མ་ཉེར་ལྔའི་གྲངས་ངེས་ཅན་དང་བཅས་པ། ལམ་ཟབ་ཚར་གསུམ་ཁུག་པའི་བྱིན་རླབས་
བཅས་དང་། ཕྱི་བསྐྱེད་རིམ་ཁྲིད་ཀྱི་མགོར་རྣམ་འཇོམས་བིར་ལུགས་དང་ལམ་ཟབ་ཕྱི་མ། བླ་
མ་རིན་འབྱུང་། བིར་སྲུང་ཕྱི་མ་བཅས་ཀྱི་བྱིན་རླབས་དང་། ནང་བསྐྱེད་རིམ་ཁྲིད་ཀྱི་མགོར་ལམ་
དབང་བདག་ཆེན་རྡོ་རྗེ་འཆང་གི་གསུང་། རྫོགས་རིམ་རང་བྱིན་རླབས་ཁྲིད་ཀྱི་མགོར་བདག་
མེད་མའི་བྱིན་རླབས། འདུས་པ་བར་པའི་ཁྲིད་ཀྱི་མགོར་ཚར་ལུགས་ཐུན་མིན་ནཱ་རོ་མཁའ་སྤྱོད་
མའི་བྱིན་རླབས་བློ་གསལ་བསྟན་སྐྱོང་གི་ཡིག་སྟེང་ནས་སློབ་མ་བརྒྱ་སྐོར་རེར་ཁག་བགོས་ཏེ་
བྱས༑ རྡོ་རྗེ་རྦ་རླབས་ཁྲིད་ཀྱི་མགོར་ལམ་ཟབ་ནང་མ་དང་རྟེན་འབྲེལ་བྱིན་རླབས། ཁྲིད་ཡོངས་
སུ་རྫོགས་མཚམས་བིར་སྲུང་ནང་མའི་བྱིན་རླབས་དང་སྒྲུབ་པ་ལུང་སྦྱིན། གསང་བཅུའི་རྒྱས་
བཏབ། མགོན་རྐྱང་གི་རྗེས་གནང་བཅས་ལམ་འབྲས་རང་རྐང་གི་སྐོར་དང་། བར་བར་དུ་ཞུ་
བ་པོ་སོ་སོའི་ངོར་འཇམ་དབྱངས་དམར་སེར་དང་འཇམ་ནག །བ་རི་ལུགས་ཀྱི་སེང་གདོང་། ཕྱག་
རྡོར་འགྲོ་བཟང་ལུགས། རྣམ་སྲས་སྦགས་སྒྲུབ། རྟ་ཕྱག་ཁྱུང་གསུམ། གསེར་ཆོས་སེང་གེ་
སྒྲ༑ ཐུབ་དབང་གཙོ་འཁོར་གསུམ་བཅས་ཀྱི་རྗེས་གནང་དང་། ས་འཇམ་སྦགས་སྒྲུབ་ཀྱི་བྱིན་
རླབས་བཅས་ལན་རེ་གཉིས་རེ། དེ་བཞིན་གྲོལ་བྱེད་ཁྲིད་ཀྱི་སྐོར་ལ་རྒྱས་ཁྲིད་དང་བཤད་ཁྲིད་
གཉིས་སུ་ཕྱེ་བའི་རྒྱས་ཁྲིད་ནི་མཁྱེན་ཁྲིད་དང་ཀླུ་ཁྲིད། ཁྲིད་ཟུང་བཅུད་བཅས་སྣང་གསུམ་ནས་
འདུས་པ་ཐ་མའི་ཁྲིད་ཡོངས་སུ་རྫོགས་པའི་བར་མཐར་ཆགས་སུ་ཁྲིད་ཅིང་། དེ་ཡང་མཁྱེན་
ཁྲིད་ཁ་སྐོང་ལ་མ་ཐུག་གི་བར་དུ་མཁྱེན་ཁྲིད་གཙོ་བོར་བྱས་ལ། དེ་མཚམས་ནས་ཀླུ་ཁྲིད་གཙོ་
བོར་བྱས་པ་དང་། བཤད་ཁྲིད་སྐོར་ནི་སྣང་གསུམ་རྒྱས་ཁྲིད་སྐབས་སྔ་ཆོས་སུ་ཁོག་ཕུབ་དང་།



དཔལ་ས་སྐྱའི་རིག་མཛོད།
རྒྱུ
En
སྡོམ་པ་ཉི་ཤུ་པའི་བཤད་ཁྲིད། རྒྱུད་གསུམ་རྒྱས་ཁྲིད་སྐབས་སྔ་ཆོས་སུ་ལེགས་པ་རིན་པོ་ཆེའི་
གསུང་རྒྱུན་སྡེ་གཞུང་ཆོས་འཕེལ་གསུང་མཎྜལ་སོ་བདུན་མའི་བཤད་ཁྲིད་དང་བདག་ཆེན་བློ་
གྲོས་རྒྱལ་མཚན་གྱིས་མཛད་པའི་དམ་ཚིག་གི་རྣམ་བཤད། རྡོར་དྲིལ་རྣམ་བཤད། བདུད་རྩི་རིལ་
བུའི་སྒྲུབ་ཐབས་བཅས་ཀྱི་བཤད་ཁྲིད། ཕྱི་བསྐྱེད་རིམ་ནས་སྒྱུ་ལུས་ཀྱི་ཁྲིད་ཡན་ཆད་རྒྱས་ཁྲིད་
སྐབས་ཀྱི་སྔ་ཆོས་སུ་བླ་མ་ལྔ་བཅུ་པ་དང་ཉི་ཟེར། ཟླ་ཟེར། མན་ངག་རྣམ་བཤད་རྣམས་ཀྱི་བཤད་
ཁྲིད་དང་། རྫོགས་རིམ་རང་བྱིན་རླབས་མན་ཆད་རྒྱས་ཁྲིད་སྐབས་ཀྱི་སྔ་ཆོས་སུ་པོད་སེར་དང་
པོད་དམར། པོད་ནག །པོད་སྔོན། སྤྱི་ལྗོན་རྟག་གསུམ་གྱི་བཤད་ཁྲིད་བཅས་དང་། རྒྱབ་
རྟེན་ལུང་གི་སྐོར་ནི་ཉིན་གུང་སོགས་སྐབས་གང་བདེར་ལམ་འབྲས་བླ་མའི་རྣམ་ཐར་པོད་བདུན་
དང་བླ་མ་དམ་པའི་རྒྱུད་འགྲེལ་ཉི་ཟེར། བརྟག་གཉིས་ཚིག་འགྲེལ་དག་ལྡན་བསྲུབས་སྐྱེས་བཅས་
དང༑ ལམ་འབྲས་གཞུང་བཤད་རྣམ་འགྲེལ་བཅུ་གཅིག་དང་དཀར་མ། དམར་མ། ཡང་དགོན་
པའི་སྦས་བཤད་བཅས་བློ་གཏེར་དབང་པོས་ཕྱོགས་བསྒྲིགས་མཛད་པའི་པོད་ལྔ། གཞན་ཡང་བསྐྱེད་
ཆོག་དང་སྒྲུབ་མཆོད། དབང་གི་མཚམས་སྦྱོར། ཁྲིད་ཡིག་རྣམས་ཀྱི་མཆོད་བརྗོད་དང་མཛད་བྱང་
ལ་སོགས་པ་མདོར་ན་ལམ་འབྲས་སློབ་བཤད་པོད་ཉེར་བཞི་ལས་བདག་མེད་མའི་དབང་ཆེན་
མ་གཏོགས་པའི་དབང་ལུང་ཁྲིད་མན་ངག་དང་བཅས་པ་རྗེ་བླ་མའི་ཕྱག་ལེན་འཁྲུལ་པ་མེད་པའི་
ལུགས་སུ་བཤད་ཅིང་། དེ་སྐབས་རྨི་ལམ་དུ་ས་སྐྱའི་རྒྱབ་རི་དཔོན་པོ་རིའི་རྩེ་མོར་གསེར་གྱི་
རྒྱལ་མཚན་གསུམ་འཛུགས་པ་ཞིག་རྨིས་པ་ནི། གདན་ས་ཆེན་པོ་འདི་ཉིད་དུ་གསུང་ངག་ལམ་
འབྲས་སློབ་བཤད་ཆ་ལག་ཡོངས་སུ་རྫོགས་པ་དང་བཅས་པ་ཚར་གསུམ་འཆད་རྒྱུ་འོང་བའི་རྟགས་
ཡིན་པ་འདྲ་སྙམ་པ་བྱུང་། དེའི་འཕྲོར་མཁའ་སྤྱོད་བེའུ་བུམ་པོད་གསུམ་གྱི་དབང་ལུང་ཁྲིད་མན་
ངག་དང་བཅས་པ་དང་བྲག་རྫོང་ཕྱི་ནང་གསང་བའི་ཁྲིད་རྗེས་གནང་མན་ངག་དང་བཅས་པ།
དེ་བཞིན་གུར་ལྷ་བརྒྱད་ལ་སོགས་པའི་ས་སྐྱའི་བཀའ་སྲུང་ཡོངས་ཀྱི་རྗེས་གནང་དང་མཐའ་རྟེན་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
E
TD
དམར་པོ་སྐོར་གསུམ་གྱི་རྗེས་གནང་བཅས་ཞིབ་རྒྱས་དང་། གཞན་ཡང་ཞུ་བ་པོ་འགའ་ཡི་ངོར་
ཀློང་སྙིང་རིག་འཛིན་འདུས་པའི་དབང་ཆེན་དང་གཅོད་དབང་འཛིན་པ་རང་གྲོལ་གྱི་དབང་སོགས་
དབང་དང་རྗེས་གནང་གི་རིགས་མཐའ་ཡས་པ་དང་། ལུང་གི་སྐོར་མང་པོའང་འདོན་རྒྱུ་བྱུང་བ་
སོགས་མདོར་ན་ལོ་འདིར་བེད་ཆོད་ངེས་པའི་དབང་ཁྲིད་འཆད་སྤེལ་གྱི་སྐོར་མང་ཙམ་བྱེད་རྒྱུ་བྱུང་
ཞིང༑ ཁྱད་པར་གསུང་ངག་ལམ་འབྲས་ཚོགས་སློབ་བསྡོམས་པའི་ཚར་གསུམ་དང་མཁའ་སྤྱོད་
བེའུ་བུམ་ཚར་གཉིས། ཀྱེ་རྡོར་རྒྱུ་དབང་སུམ་ཅུ་སྐོར་དང་ལམ་དབང་བཅུ་གཉིས་སོགས་བྱུང་
ངོ་
༑ ༑



དཔལ་ས་སྐྱའི་རིག་མཛོད།
CHIC
རང་ལོ་དོན་གཉིས་ལྕགས་རྟ་ལོའི་ལོ་སྟོད་དུ་དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་ནས་གདན་འདྲེན་གྱི་ཕོ་ཉ་ཡང་ཡང་བྱུང་བ་ལྟར་བོད་ཟླ་གསུམ་པའི་ཚེས་ཉི་ཤུ་
སྐོར་ལ་བསམ་ཡས་སུ་དངོས་སུ་འབྱོར་ནས་དེར་བདུན་ཕྲག་གཅིག་རིང་གི་ཀྱེ་རྡོར་སྒྲུབ་མཆོད་
གསར་དུ་བཙུགས་ཏེ་སླད་ལོ་རེ་བཞིན་ཚོགས་རྒྱུའི་སྒྲུབ་མཆོད་དུ་བསྒྱུར་བ་དང་། གཞན་ཡང་
རྟེན་དང་བརྟེན་པར་བཅས་པའི་གཙུག་ལག་ཁང་ཡོངས་ལ་རབ་གནས་རྒྱས་པ་སྦྱིན་སྲེག་དང་
བཅས་པའང་བྱས་ནས་བསམ་ཡས་སུ་གཉུག་མར་གནས་པའི་དགེ་འདུན་ཡོངས་དང་དེ་བཞིན་
གོང་དཀར་ཆོས་སྡེ། ཐུབ་བསྟན་ར་བ་སྨད། དྭགས་པོ་གྲྭ་ཚང་། རྡོ་ཕུད་ཆོས་འཁོར་སོགས་དབུས་
གཙང་ཁམས་གསུམ་ནས་འདུས་པའི་སློབ་མ་བཞི་བརྒྱར་ཉེ་བ་ལ་གསུང་ངག་རིན་པོ་ཆེ་ལམ་
འབྲས་ཚོགས་བཤད་སྨིན་གྲོལ་རྒྱབ་རྟེན་ཆ་ལག་དང་བཅས་པ་དང་། གཞན་ཡང་མཁའ་སྤྱོད་
བྱིན་རླབས་ཁྲིད་དང་བཅས་པ། ལམ་དུས་ཀྱི་ཁྲིད་ཞིབ་རྒྱས། མགོན་རྐྱང་དང་གུར་ལྷ་བརྒྱད་
ཀྱི་རྗེས་གནང་སྒྲུབ་ཐབས་བརྒྱ་རྩའི་རྗེས་གནང་ཡོངས་རྫོགས་བཅས་བྱས་མཐར་གསུང་ངག་
གྲོལ་བའི་སྟོན་མོ་དང་སྦྲགས་ཏེ་དགེ་འདུན་ཡོངས་ལ་མང་ཇ་དང་སྐུ་འགྱེད་སོགས་ཕུལ་ཞིང་།



ཏུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཡིག
Eth
གྲྭ་པ་དགུ་བཅུ་ལ་བསྙེན་རྫོགས་ཀྱི་སྡོམ་པའང་འབོགས། དེ་སྐབས་ཕྱོགས་དེའི་ཡུལ་སྡེར་ཐན་
པ་ཤིན་ཏུ་ཆེན་པོ་བྱུང་བའི་རིམ་གྲོར་གཏེར་བུམ་བསྒྲུབས་སྦས་སོགས་ཆར་འབེབ་ཀྱི་ཆོ་ག་བྱས་
པས་དེ་མུར་ཆར་གྱི་རྒྱུན་ཆེན་པོ་བབས་ཤིང་། ལོའང་ཤིན་ཏུ་ལེགས་པོ་བྱུང་སྐད་འདུག །དེ་
ནས་མདོ་སྡེའི་གར་འཆམ་གྱི་ཚོགས་དབུར་བསྡད་དེ་འཆམ་དང་གནས་རྟེན་ཞིབ་མཇལ། ཁྲོམ་
ཚོགས་ལ་ཚེ་དབང་བཅས་བྱས་ཏེ་རིམ་གྱིས་གཡའ་མ་ལུང་དང་མཆིམས་ཕུ། ཡར་ཀླུང་རྟེན་
གསུམ་གནས་གསུམ་སོགས་གནས་རྟེན་ཁྱད་པར་ཅན་རྣམས་ལ་གནས་འབྲེལ་དང་ཕྱོགས་དེ་
དག་གི་དད་འདུས་མང་པོར་ཆོས་འབྲེལ་བཅས་བྱས་ནས། རིམ་གྱིས་རྡོ་ཕུད་ཆོས་འཁོར་དགོན་
དུ་ཀྱེ་རྡོར་རྒྱུ་དབང་དང་ལམ་དུས་ཀྱི་ཁྲིད་ཞག་བདུན་མ། གུར་ལྷ་བརྒྱད་དང་སྒྲོལ་དཀར་འོད་
ཟེར་དྲུག་སྦྲགས། སྒྲོལ་མ་ཉེར་གཅིག་བཅས་ཀྱི་རྗེས་གནང་། གཞན་ཡང་རྟེན་ཁྲུས།
ཁྲུས༑ ཁྲོམ་དབང་སོགས་དང་། ཐུབ་བསྟན་ར་བ་སྨད་དུ་མཁའ་སྤྱོད་བྱིན་རླབས་དང་འབྱུང་
འདུལ། མགོན་དཀར། མགོན་པོ་ཁྲོ་བཅུ། སྤྱན་རས་གཟིགས་བཅས་ཀྱི་རྗེས་གནང་དང་རབ་
གནས། གཡང་སྒྲུབ་སོགས་དང་དེ་བཞིན་དྭགས་པོ་གྲྭ་ཚང་དུ་སྤྱན་རས་གཟིགས་དང་མགོན་
དཀར་གྱི་རྗེས་གནང་། གཡང་སྐྱབས། འབྱུང་འདུལ་ཞི་བའི་སྦྱིན་སྲེག་བཅས། གོང་དཀར་
ཆོས་སྡེར་བཙུན་ཆུང་བཅུ་དྲུག་ཙམ་ལ་རབ་བྱུང་གི་སྡོམ་པ་འབོགས་པ་དང་ཚེ་རྟ་ཟུང་འབྲེལ་གྱི་
དབང་། གཞན་ཡང་སྙེ་ཐང་སྒྲོལ་མ་ལྷ་ཁང་དང་བཀྲ་ཤིས་སྒང་དགོན་པར་རབ་གནས་དང་
གནས་འབྲེལ་བཅས་བྱས་མཐར་ལྷ་ལྡན་དུ་འོང་སྟེ། སྙན་བརྒྱུད་བསྟན་པའི་མངའ་བདག་རྗེ་
བཙུན་བླ་མ་ཚུལ་ཁྲིམས་རྒྱལ་མཚན་གྱི་མདུན་ནས་དཔལ་མགོན་ཞལ་གྱི་ཆོས་སྐོར་ཕལ་ཆེ་བ་
ཞུས༑ ཇོ་བོ་ཡིད་བཞིན་ནོར་བུ་སོགས་ལྷ་སའི་གནས་རྟེན་ཞིབ་མཇལ་ངོས། དད་སྦྱིན་འགའ་
ཀུའི་



དཔལ་ས་སྐྱའི་རིག་མཛོད།
@g
ཡིས་བསྐུལ་ངོར་འདུས་པའི་རྒྱ་མཚོ་
ཆེན་པོ་དང་བཅས་ཇོ་བོའི་མདུན་རྣམ་
རྒྱལ་སྟོང་མཆོད་སོགས་ཕུལ་ནས་
སླར་རྗེ་འདིའི་ཞལ་སྔ་ལས་དཔལ་
མགོན་ཞལ་གྱི་ཆོས་སྐོར་ལྷག་མ་
རྣམས་དང་མགོན་པོའི་བེའུ་བུམ་
སོགས་སྙན་བརྒྱུད་ཀྱི་ཆོས་སྐོར
འགའ་ཞིག་ཞུ་འདུན་ཆེའང་ས་སྐྱ་
ནས་ཕུར་སྒྲུབ་ཀྱི་ཚོགས་དབུར་འོང་
དགོས་པའི་བཀའ་ནན་ཆེ་བ་ལྟར་
འཕྲལ་མར་ས་སྐྱར་འབྱོར་ཏེ་ཕུར་
སྒྲུབ་ཀྱི་ཚོགས་གཙོར་བསྡད། དེ་མཚམས་རྒྱལ་རྩེའི་གུར་པ་གྲྭ་ཚང་གིས་གདན་ཞུས་ལྟར་དེར་གྲྭ་
ཚང་དེ་ཉིད་དང་། པ་རྣམ་བདེ་བ་ཅན། སེ་ར་སྒྲུབ་སྡེ་སོགས་ཀྱི་འདུས་པ་བརྒྱ་ཕྲག་ཙམ་ལ་
ཀྱེ་རྡོར་རྒྱུ་ལམ་གྱི་དབང་དང་ཞེན་པ་བཞི་བྲལ་གྱི་ཁྲིད། ས་སྐྱ་པའི་སྲུང་མ་ཕལ་ཆེ་བའི་རྗེས་
གནང་བཅས་བྱས་མཐར་རིམ་གྱིས་རྒྱལ་རྩེའི་ཕུ་ན་ཡོད་པའི་དགོན་ཁག་ཚང་མར་རབ་གནས་
དང༌། ཞྭ་ལུ་དགོན་དུ་འདུས་པ་ཉིས་བརྒྱ་ཙམ་ལ་ཀྱེ་རྡོར་རྒྱུ་ལམ་གྱི་དབང་དང་མཁའ་སྤྱོད་བྱིན་
རླབས། དེ་བཞིན་རི་ཕུག་དང་བཅས་པའི་རྟེན་གསུམ་ཡོངས་ལ་རབ་གནས་རྒྱས་པ། གཞན་
ཡང་གཞིས་རྩེར་བླ་མ་བྱང་པ་དང་ཞྭ་ལུ། འུག་པ་ལུང་། ཟུར་ཆུང་སོགས་ཀྱི་འདུས་པ་བརྒྱ་ཕྲག་
ལ་བྱང་གཏེར་སྒྲུབ་སྐོར་གསུམ་གྱི་དབང་དང་རིག་འཛིན་འདུས་པ། དཀོན་མཆོག་སྤྱི་འདུས།
མཁྱེན་བརྩེའི་གནད་ཏིག་ཕུར་པ་རྣམས་ཀྱི་དབང་དང་། དད་སྦྱིན་ཟླ་བ་ཚེ་རིང་སོགས་ཁྱིམ་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཚང་མང་པོར་ཚེ་དབང་དང་རབ་གནས། གཡང་སྒྲུབ། སྦྱིན་སྲེག་བཅས་དང་། པཎ་ཆེན་ཤཱཀྱ་
མཆོག་ལྡན་གྱི་གདན་ས་གསེར་མདོག་ཅན་དུའང་རྟ་ཕྱག་ཁྱུང་གསུམ་གྱི་དབང་དང་རབ་གནས་
སོགས་བྱས་མཐར་ཡར་ལམ་ངོར་དགོན་གྱིས་གདན་ཞུས་ལྟར་རྟ་ཕྱག་ཁྱུང་གསུམ་གྱི་དབང་དང་
གྲྭ་ཆུང་ཁ་ཤས་རབ་བྱུང་བསྒྲུབ་རྒྱུ། གནས་རྟེན་དང་ཞབས་དྲུང་རིན་པོ་ཆེར་མཇལ་ཁ་ཞུ་རྒྱུ་བཅས་
བྱས་ནས་ས་སྐྱར་ལོག །དེར་ཁམས་ཕྱོགས་ཀྱི་གྲྭ་རྒྱུན་སུམ་ཅུ་སྐོར་ལ་ཆག་མེད་རྣམ་བཞིའི་དབང་
བྱིན་རླབས་དང་ནི་གུ་ལུགས་ཀྱི་བདེ་མཆོག་ལྷ་ལྔའི་དབང་ཆེན། ནི་གུ་ཆོས་དྲུག་གི་ཁྲིད་སོགས་
དབང་ཁྲིད་དུ་མ་དང་ས་སྐྱའི་མདོས་ཆེན་བསྐྱར་འཛུགས་ཀྱི་ཚོགས་གཙོའང་བྱས་སོ། །མདོར་
ན་ལོ་འདིར་ལམ་འབྲས་ཚོགས་བཤད་ཚར་གཅིག་དང་མཁའ་སྤྱོད་ཀྱི་ཁྲིད་ཐེངས་གསུམ། སྒྲུབ་
ཐབས་བརྒྱ་རྩ་ཚར་གསུམ། བྲག་རྫོང་ཕྱི་ནང་གསང་བའི་ཁྲིད་ཚར་གཅིག །ཀྱེ་རྡོར་རྒྱུ་དབང་
ཉི་ཤུ་རྩ་གྲངས་དང་ལམ་དབང་བཅུ་སྐོར། རབ་བྱུང་བརྒྱ་ཕྲག་ལྷག་ཙམ་བསྒྲུབས་པ་སོགས་བྱ་
བ་དོན་ཅན་འགའ་ཞིག་ཀྱང་བགྲང་རྒྱུ་འདུག་གོ །



དཔལ་ས་སྐྱའི་རིག་མཛོད།
རང་ལོ་བདུན་ཅུ་དོན་གསུམ་ལྕགས་ལུག་ལོར་དུས་རྒྱུན་གྱི་བླ་མ་གསུམ་གྱི་དུས་མཆོད་དང་
རྗེ་བཙུན་གྲགས་པའི་དུས་མཆོད་སོགས་སྔར་བས་རྒྱ་ཆེ་བར་སྒྲུབ་པའི་མུར། ཨོ་རྒྱན་རིན་པོ་ཆེའི་
སྨོན་ལམ་གྱི་རི་མོ་བསུབ་ཏུ་མེད་པས། བྱང་གཏེར་གྱི་གཏེར་གནས་རི་བོ་བཀྲ་བཟང་དང་ཟང་
ཟང་ལྷ་བྲག་སོགས་ནས་སྔགས་བཙུན་མང་པོ་བྱུང་བ་རྣམས་ལ་བྱང་གཏེར་སྒྲུབ་སྐོར་གསུམ་
དང་རིག་འཛིན་འདུས་པ། ཀློང་སྙིང་སྔོན་འགྲོ་ཀུན་བཟང་བླ་མའི་ཞལ་ལུང་། འཇའ་ཚོན་
དཀོན་མཆོག་སྤྱི་འདུས། གཅོད་དབང་སོགས་དབང་ལུང་གི་སྐོར་མང་ཙམ་བྱས་མཐར་བྱས་འགྱུར་
རྡོ་རྗེའི་བྲག་རྫོང་དང་ཁའུ་བྲག་རྫོང་སོགས་སུ་གནས་འབྲེལ་དང་མཚམས་པ་རྣམས་ལ་འཇལ་
འཕྲད་བྱས་ནས་ཉིན་གསུམ་ཙམ་བསྡད། དེ་མཚམས་གྲུབ་ཆེན་ཐང་སྟོང་རྒྱལ་པོའི་སློབ་མ་
མཁས་བཙུན་རྒྱལ་མཚན་འབུམ་གྱིས་ཕྱག་བཏབ་ཅིང་། ཚར་ཆེན་ཆོས་ཀྱི་རྒྱལ་པོ་དང་དེའི་
སློབ་མ་སྔགས་འཆང་བསོད་ནམས་ཆོས་འཕེལ་དང་མཁན་ཆེན་ངག་དབང་ཆོས་གྲགས་སོགས་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཀྱི་གདན་ས་མཛད་མྱོང་བ་མང་མཁར་བསམ་འགྲུབ་དགོན་གསར་དང་། ཆོས་རྗེ་ས་པཎ་གྱི་སྐུ་
དུས་ནས་ཕྱག་བཏབ་ཅིང་། ཚར་ཆེན་རིན་པོ་ཆེའི་གདན་སར་གྱུར་པ་ཐུབ་བསྟན་དགེ་འཕེལ་
སོགས་མང་མཁར་ཕྱོགས་ཀྱི་དགོན་སྡེ་སོ་སོ་ནས་གདན་འདྲེན་བྱུང་བ་ལྟར་བསམ་འགྲུབ་དགོན་
གསར་དུ་ཀྱེ་རྡོར་རྒྱུ་ལམ་གྱི་དབང་དང་མཁའ་སྤྱོད་བྱིན་རླབས་ཁྲིད་དང་བཅས་པ། ཞེན་པ་བཞི་
བྲལ་གྱི་ཁྲིད། གཞན་ཡང་རབ་བྱུང་བསྒྲུབ་རྒྱུ་དང་རབ་གནས། སྦྱིན་སྲེག ཁྲོམ་པ་ཁྲི་ཕྲག་ལ་ཉེ་
བར་ཚེ་དབང་དང་སྐྱབས་འགྲོ། མ་ཎི། བཛྲ་གུ་རུའི་ལུང་བཅས་དང་རྗེ་བཙུན་རིན་པོ་ཆེ་གྲགས་
པ་རྒྱལ་མཚན་དང་ཚར་ཆེན་རྡོ་རྗེ་འཆང་སོགས་ཀྱི་སྒྲུབ་གནས། ས་སྐྱ་མི་འགྱུར་བའི་ནུབ་ཀྱི་ཕུག་
ཆེན༑ ཆ་ལུང་རྡོ་རྗེའི་བྲག་རྫོང་དུ་ངེད་རང་གི་ཚ་བོ་སོགས་རི་ཁྲོད་པ་རྣམས་ལ་བློ་གཏེར་དབང་
པོའི་གསུང་བྲོག་རྫོང་རྒྱུན་ཁྱེར་གྱི་ཁྲིད་ལུང་། ཐུབ་བསྟན་དགེ་འཕེལ་དུ་ཆོས་འབྲེལ་དང་ཚར་
ཆེན་རིན་པོ་ཆེའི་འདྲ་སྐུ་ཞལ་བཤུས་མ་སོགས་ལ་མཇལ་ཁ། དེ་བཞིན་བསམ་ཡས་དང་དུས་
མཉམ་དུ་ལང་གྲོ་དཔལ་གྱི་འབྱུང་གནས་ཀྱིས་ཕྱག་བཏབ་པར་གྲགས་པའི་གནས་གསར་དགོན་
དུ་བྱང་གཏེར་ཕུར་པ་དང་གཤིན་རྗེ་ཚེ་བདག་གི་དབང་ལུང་། རབ་གནས། སྦྱིན་སྲེག །ཁྲོམ་
དབང་སོགས་དང་དགོན་དེའི་ལྟག་ན་ཇོ་བོ་རྗེའི་ཕྱག་ཚ་བཞུགས་པའི་མཆོད་རྟེན་དང་སྒྲུབ་ཕུག་
བཅས་ལ་རབ་གནས་བྱེད་སྐབས། སྒྲུབ་ཕུག་དེར་ཇོ་བོ་དང་ཕ་རིར་འབྲོམ་སྟོན་པ་བཞུགས་
ཏེ་སྔ་དྲོ་ཆོས་ཞུར་ཚུར་ཕེབས་པ་དང་ཕྱི་དྲོ་ཕར་ཕེབས་པ་སོགས་མཇལ་བའི་གསལ་སྣང་ཡང་
བྱུང་ཞིང་། འདར་གྲོང་མོ་ཆེ་དང་མངོན་དགའ་ཆོས་སྡེ་གཉིས་སུ་རབ་གནས་དང་ཁྲོམ་དབང་
སོགས་བྱས་ཏེ། སླར་ས་སྐྱར་འབྱོར་འཕྲལ་དབུས་གཙང་ཁམས་གསུམ་གྱི་སློབ་མ་མང་པོར་
སྔ་ཕྱིར་གཞུང་བཤད་སྲས་དོན་མའི་བཤད་ཁྲིད་ལན་གཉིས་དང་ལམ་དུས་རྣམ་བཤད་ཉི་ཟེར་
གྱི་ཁྲིད་ལན་གསུམ་སོགས་བྱས་ཤིང་། དེ་བཞིན་ལྷ་ཁང་ཆེན་མོར་བདུད་རྩི་རིལ་བུའི་སྒྲུབ་པ་
ཆེན་མོ་བཙུགས་སྐབས་རིལ་བུར་དྲི་ཕུན་སུམ་ཚོགས་པ་དང་། དངོས་ཉམས་རྨི་ལམ་ལ་ངོ་མཚར་



དཔལ་ས་སྐྱའི་རིག་མཛོད།
ན་
མ་
རྒྱུ
བའི་ལྟས་མང་པོའང་བྱུང་། ལོ་དེའི་དབྱར་སྟོན་ལ་ཀྱེ་རྡོར་རྒྱུ་ལམ་གྱི་དབང་དང་ཆག་མེད་རྣམ་
བཞིའི་བྱིན་རླབས། ཀུན་རིག་གི་དབང་། སྒྲོལ་མ་ཉེར་གཅིག་སོ་སོའི་རྗེས་གནང་། གསེར་ཆོས་
བཅུ་གསུམ་གྱི་རྗེས་གནང་དང་བྱིན་རླབས། བྱང་གཏེར་སྒྲུབ་སྐོར་གསུམ་དང་བླ་མ་རིག་འཛིན་
འདུས་པ་སོགས་ཀྱི་དབང་བཀའ། སྔ་ཕྱིར་དཀོན་མཆོག་ལྷུན་གྲུབ་སྣང་གསུམ་གྱི་ཁྲིད་ཚར་
གསུམ་དང་མཁའ་སྤྱོད་བྱིན་རླབས་ཁྲིད་དང་བཅས་པ་ཚར་གསུམ། ནི་གུ་ཆོས་དྲུག་གི་དབང་
ཁྲིད་ཆ་ལག་དང་བཅས་པ་ཚར་གཅིག་སོགས་འཆད་སྤེལ་ཁོ་ནས་དུས་འདའ་བར་བྱས་སོ། །
ལར་ང་རང་གི་ཚེ་འདིའི་བྱ་བཞག་ལ་སྙིང་པོ་འདི་རེད་བྱ་བ་ཞིག་བསྟན་རྒྱུ་མེད་མོད། རྗེ་བཙུན་
བླ་མའི་རྣམ་ཐར་ལ་སློབ་པའི་འདུན་པ་སྐད་ཅིག་ཀྱང་མ་བཏང་བར་ཐོས་བསམ་སྒོམ་པའི་ལམ་
རིམ་ཕྱོགས་མེད་དུ་བསྐྱངས་ཏེ་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་རིང་ལུགས་མཐའ་དག་དང་
ཁྱད་པར་དཔལ་ལྡན་ས་སྐྱ་པ་དང་སྔ་འགྱུར་རྙིང་མའི་བསྟན་ལ་ཞབས་འདེགས་མི་དམན་ཙམ་
ཞུ་ཐུབ་པ་བྱུང་ཞིང་། འདི་དག་གི་གནས་སྐབས་ཀུན་ཏུ་བླ་མ་དང་ལྷག་པའི་ལྷས་རྗེས་སུ་བཟུང་
བའི་རྟགས་མཚན་ཅི་རིགས་བྱུང་བ་དང་། སྔོན་རྫོང་གསར་དུ་ཡོད་དུས་ཀྱང་མཆོག་སྤྲུལ་རིན་
པོ་ཆེའི་ཞལ་སྔ་ནས། ཁྱོད་ངའི་སློབ་མའི་གཙོ་བོ་ཞིག་ཡིན་པས་ཁྱོད་ཀྱིས་ང་དང་བླ་མ་མཇལ་
ཚད་ཀྱི་རྐང་མ་འདྲེན་པར་རྣམ་ཐར་གྱི་རྗེས་སུ་སློབས་ལ། རྒྱུད་སྡེ་ཀུན་བཏུས་ཤིག་ཀྱང་ཞུ་
དགོས་ཤིང་ལྷག་པར་བདེ་མཆོག་དེ་རྒྱ་སྟོན་གྱི་གཏེར་ཁའི་བདེ་མཆོག་དེ་ཡིན་པས། དེ་དང་
མཁྱེན་བརྩེའི་སྙན་བརྒྱུད་ཕུར་པའི་གནད་ཏིག་གཉིས་ལ་ཉམས་ལེན་གྱིས་གསུངས་པ་ནི་གཏེར་
ཁ་དེ་གཉིས་ཀྱི་སློབ་མར་ལུང་བསྟན་པར་སྣང་ལ། ཡང་སྐབས་ཤིག་གསོལ་དཔོན་ནང་ཆེན་
མཆོག་ལྡན་ལ་གཟིམ་ཆུང་སྦུག་མ་ན་མཁྱེན་བརྩེ་རིན་པོ་ཆེའི་སྐུ་ཞིག་ཡོད་པ་དེ་ཁོ་ལ་སྦྱིན་དགོས་
པས་ཁྱེར་ཤོག་དང་གསུངས་པར་མཆོག་ལྡན་གྱིས་སྐུ་དེ་མི་འདུག་ཞུས་ཀྱང་། ཡོད་ཡོད་ཁྱེར་
ཤོག་ཅིག་གསུངས་པས་སླར་མཆོག་ལྡན་གྱིས་བཙལ་འཚོལ་བྱས་མཐར་དེ་ནི་མི་འདུག་པས་
r
༼



ཀླུ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
འདི་གནང་ན་ཟེར་ནས་ད་ལྟ་ངེད་ལ་ཡོད་པའི་སྨན་བླའི་སྐུ་འདི་ཁྱེར་བྱུང་བར་སྨན་ཆེན་བསྟེན་
གསུངས་ཤིང༌། ལི་ཡི་མཎྜལ་ཞིག་ཀྱང་གནང་ནས་བསགས་སྦྱང་ལ་བརྩོན་གསུངས་པ་ནི།
འཇམ་མགོན་རྣམ་གསུམ་གྱི་བསྟན་པ་ངེད་ཀྱིས་འཛིན་སྤེལ་དགོས་པའི་བཀའ་བབས་སུའང་
སྣང༑ དེ་བཞིན་དུ་འཇམ་མགོན་རྡོ་རྗེ་འཆང་ངག་དབང་ལེགས་པས་ཀྱང་ཁྱོད་ཀྱིས་ཐོས་བསམ་
དང་སྒྲུབ་པ་གང་བྱས་ཀྱང་ཤིན་ཏུ་ལེགས་ཤིང་བསྟན་པ་ལ་ཕན་ཐོགས་པ་ཞིག་འོང་གསུངས་
པ་དང་། བླ་མ་རིན་པོ་ཆེ་འཇམ་དབྱངས་རྒྱལ་མཚན་ཞབས་ཀྱིས་ཀྱང་དགེ་ཚུལ་འདི་གཞན་
དང་མི་འདྲ་བསྟན་པ་ལ་ཕན་ཐོགས་པ་ཞིག་འོང་གསུངས། མ་གཞི་དེ་དུས་ང་རང་ལ་བརྟན་མཁས་
ཀྱི་ཡོན་ཏན་གང་ཡང་མེད་ཅིང་གྲྭ་པ་དཀྱུས་མའི་ནང་གི་དཀྱུས་མ་ཞིག་ཡིན་ཀྱང་། དེང་སང་
བསྟན་པ་ཉག་ཕྲ་བའི་དུས་འདིར་འཆད་ཉན་སྤེལ་གསུམ་གྱི་སྒོ་ནས་བསྟན་པ་སྤྱི་དང་བྱེ་བྲག་
རྗེ་བཙུན་ས་སྐྱ་པ་དང་སྔ་འགྱུར་རྙིང་མའི་བསྟན་ལ་ཞབས་འདེགས་ཅུང་ཟད་འབྱུང་བ་འདི་མཁྱེན་
པར་སྣང་ཞིང་། སྤྱིར་ངེད་ལ་ཡི་དམ་གྱི་ལྷ་དང་ཆོས་སྲུང་སོགས་ཀྱིས་ཞལ་གཟིགས་དང་ལུང་
བསྟན་གང་ཡང་མེད་ཀྱང་འཆད་སྤེལ་སོགས་བསྟན་པའི་བྱ་བ་སྒྲུབ་པའི་སྐབས་བར་ཆད་ཀྱི་
རྣམ་པ་བྱུང་བ་ན་རྗེ་བཙུན་མ་ལ་གསོལ་བ་བཏབ་ཅིང་། སྒྲོལ་མ་མཚན་འདོན་རེ་བྱས་ན་
བར་ཆད་ལས་བཟློག་ནས་སྔར་ལས་ལྷག་པའི་རྟེན་འབྲེལ་རེ་འགྲིག་འོང་བ་ནི་རང་གཞན་
ཀུན་གྱིས་མཐོང་ཆོས་སུ་གྱུར་པ་འདི་བཞིན་ལ། འདི་ཕྱི་ཀུན་ཏུ་རྗེ་བཙུན་མས་རྗེས་སུ་བཟུང་
སྙམ་པ་དང་། དམ་ཅན་པུ་ཏྲས་གཙོས་པའི་སྲུང་མ་རྣམས་ཀྱིས་ཁོ་བོ་ལ་ཤིན་ཏུ་འགོ་ཞིང་། དཀར་
ཕྱོགས་ལ་དགའ་བའི་ལྷ་རྣམས་ཀྱིས་ཀྱང་མདངས་འཇུག་ཅིང་ཚེ་མི་འགྱུར་བར་བྱེད་པ་སོགས་
བྱུང༑ དེ་བཞིན་སྔ་འགྱུར་རྙིང་མའི་ཕྱོགས་ལ་ལས་འཕྲོ་དང་བག་ཆགས་ཕྲན་ཙམ་སད་པའི་
རྟེན་འབྲེལ་ལས་སྔར་བསམ་ཡས་ནས་གཡའ་མ་ལུང་དང་མཆིམས་ཕུ་སོགས་གུ་རུའི་སྒྲུབ་གནས་
རྣམས་སུ་སོང་བའི་ཚེ་འཇའ་འོད་ཀྱི་གུར་ཕུབ་པ་དང་རྡོ་རྗེ་རྣལ་འབྱོར་མའི་སྐུ་འཇའ་འོད་ཀྱི་རྣམ་



དཔལ་ས་སྐྱའི་རིག་མཛོད།
རྒྱུ
2%E
Eip
gan
པར་མཇལ་བ། ཁྱད་པར་ཡར་ཀླུང་ཤེལ་བྲག་ཏུ་སྡོད་རིང་མདུན་གྱི་བྲག་སྟེང་དུ་བསྡད་
ནས་བླ་མ་ཨོ་རྒྱན་དབྱེར་མེད་ལ་གདུང་ཤུགས་དྲག་པོའི་འོ་དོད་བོས་ནས་མིག་ནས་མཆི་མ་
འབབ་བཞིན་གསོལ་བ་བཏབ་པས། ཡར་ལྷ་ཤམ་པོའི་མགུལ་ཙམ་ན་འཇའ་ཡི་གོང་བུ་གུར་
ཕུབ་པ་ལྟ་བུ་ལ་སྟེང་གི་ནམ་མཁའ་དྭངས་པ་ལས་འཇའ་དཀར་པོ་མདུང་ཚུགས་སུ་ཟུག་པ་
དང༌། འོད་ཀྱི་གོང་བུ་དེ་ནམ་མཁའ་ལ་ཇེ་མཐོར་གཤེགས་པ་ན་འཇའ་འོད་ཀྱི་དར་ཐག་
དེའང་ཇེ་ཐུང་དུ་གྱུར་པའི་མཐར་ནམ་མཁའ་ལ་ཡལ་བར་མཐོང་བ་ནི། སྔགས་རྙིང་མའི་
རིག་འཛིན་མང་པོ་གནས་དེ་ཉིད་དུ་འཇའ་ལུས་སུ་ཕེབས་པའི་ཚུལ་ལམ་འདས་རྗེས་བསྟན་པ་
ཡིན་ནམ་སྙམ་མོས་གུས་ཚད་མེད་འཕེལ་ཞིང་། དེའི་ཚེ་འདི་སྐད་ཀྱང་ཐལ་ལོ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
E:
ཨ་ཧོ། ཁོ་བོ་དལ་འབྱོར་རྡོ་རྗེའི་ལུས་བཟང་ཐོབ། །
རྒྱལ་བའི་བསྟན་པ་མཆོག་གི་སྒོ་རུ་ཞུགས། །
དཔལ་ལྡན་ས་སྐྱའི་བསྟན་ལ་ཞབས་འདེགས་སྒྲུབ། །
སྔ་འགྱུར་རྙིང་མའི་ཆོས་ལ་བག་ཆགས་སད། །
ཁྱད་པར་འཇམ་མགོན་རྣམ་གསུམ་བཀའ་བསྡུས་པའི། །
སྒྲུབ་བརྒྱུད་ཤིང་རྟ་བརྒྱད་ཀྱི་རིང་ལུགས་ལ། །
སྔོན་དགེའི་སྤོབས་པ་ཅུང་ཟད་རྙེད་གྱུར་ཅིང་། །
བཀའ་བབས་བརྒྱུད་པ་འཛིན་པའི་སློབ་མའི་གཙོར། །
རྡོ་རྗེའི་ལུང་གིས་དབུགས་དབྱུང་ཅི་ཡང་ཐོབ། །
ད་ནི་ཤི་ཡང་མི་འགྱོད་ཨ་ལ་ལ་ཧོ། །
སླད་མའི་ཆར་ཡང་སྒྱུ་ལུས་མ་འཇིག་བར། །
[E



དཔལ་ས་སྐྱའི་རིག་མཛོད།
I::
ཀུན་མཁྱེན་ཉི་མའི་གཉེན་གྱི་བསྟན་པ་ལ། །
གཅིག་ཏུ་སེམས་པའི་དམ་བཅའི་རི་མོ་འདི། །
རྡོ་བར་བྲིས་བཞིན་མཐར་ཐུག་སྙིང་པོའི་བར། །
ཡིད་ཀྱི་ཐིག་ལེར་དབྱེར་མེད་འདྲེས་པར་གྱུར། །
དེ་ཡང་འཇམ་མགོན་མཁྱེན་བརྩེའི་ཞལ་སྔ་ནས། །
རང་རྐྱེན་ཤེས་རབ་སྙིང་བརྩེ་མི་ལྡན་ཞིང་། །
གཞན་རྐྱེན་བསྟན་ལ་དད་པ་ཆེས་ཉུང་བས། །
བསྟན་པ་གསལ་བའི་ནུས་པ་མ་མཆིས་ཀྱང་། །
བསྟན་པའི་སེམས་ཁྲལ་ཙམ་དུ་དེང་འདིར་འབད། །ཅེས་དང་།
རྒྱལ་སྲས་གཞན་ཕན་སྣང་བས།
འབྱུང་བཞི་ཟད་ཟད་ཀྱི་བར་དུ། །
བསྟན་པའི་ཞབས་ཏོག་ལ་བརྩོན་ནས། །
གདོས་བཅས་ཤ་ཁྲག་གི་ལྷག་མ། །
གཞན་གྱི་ཁ་ཟས་སུ་སྨོན་ནོ། །
ཞེས་གསུངས་པའི་རྗེས་སུ་སློབ་འདོད་ཙམ་དང་། ཀུན་མཁྱེན་བླ་མ་རྫོགས་པའི་སངས་
རྒྱས་འཇམ་དབྱངས་ཆོས་ཀྱི་བློ་གྲོས་མཆོག་གི་ཞལ་སྔ་ནས་རང་ཉིད་ལ་རྡོ་རྗེའི་ཞལ་གདམས་
སུ་གནང་བར་ཡང་།།
ཨ་ཧོ། རྟག་པར་བླ་མ་དྲན་པ་དང་། །
ཅིར་སྣང་བླ་མར་ཤེས་པ་ཡི། །
མོས་གུས་ལམ་གྱི་སྲོག་འཁར་ལ། །



སྐྱེ་
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཕ་རྒན་ས་སྐྱ་པ་ཆེན་པོའི། །
རྟོགས་པའི་ཡེ་ཤེས་རྒྱུད་ལ་འཕོ། །
ཞེས་ཐུགས་རྒྱུད་རྟོགས་པ་རྡོ་རྗེའི་ཡེ་ཤེས་རྒྱུད་ལ་དངོས་སུ་འཕོ་བའི་ཞལ་བཞེས་ཐོབ་པ་
སོགས་ཀྱང་གཞན་ལ་ངོམ་རིན་མེད་མོད་རང་ཉིད་འཆི་བློ་བདེ་བའི་རྟོགས་བརྗོད་དུ་མངོན་
ནོ༑ །འདི་ཡན་རྗེ་བཙུན་བླ་མ་རྡོ་རྗེ་འཆང་ཆེན་པོའི་རྡོ་རྗེའི་གསུང་བྱིན་རླབས་ཅན་ཁོ་ན་ཡིན་
ཞིང་དེ་ལས་ཀྱང་དགུང་གྲངས་དྲུག་ཅུ་རྩ་དགུ་ཡན་གྱི་རྣམ་མགུར་རྣམས་ནི་རྗེ་ཉིད་ཀྱིས་མཐར་
ཆགས་སུ་བསྒྲིགས་པར་མཛད་པ་ཤ་སྟག་ཡིན་པས་ངོ་མཚར་རྡོ་རྗེའི་མགུར་མ་མང་བ་སོགས་
ཐུན་མོང་མ་ཡིན་པའི་མཛད་རྣམ་ངོ་མཚར་ཅན་དུ་མ་མཇལ་རྒྱུ་ཡོད་མོད། དེ་མན་ཆད་རྣམས་
ནི་རྗེ་ཉིད་དབུས་གཙང་གི་ཕྱོགས་གང་སར་བཀའ་ཆོས་འཆད་སྤེལ་སོགས་ཀྱི་མཛད་བྲེལ་ཤིན་
ཏུ་ཆེ་བའི་རྐྱེན་གྱིས་མཐར་ཆགས་སུ་ཕྱོགས་བསྒྲིག་མཛད་ཁོམ་མ་བྱུང་བར་བརྟེན་ཕྱོགས་མེད་
ཀྱི་གདུལ་བྱར་ཆོས་འཁོར་བསྐོར་ཚུལ་སོགས་ཐུན་མོང་བའི་རྣམ་ཐར་གྱི་ཆ་འགའ་ཞིག་ཐོར་བུ་
ཐོར་བུར་ཟིན་བྲིས་སུ་བཏབ་པར་མཛད་ཡོད་པ་རྣམས་ཕྱིས་རྗེ་ཉིད་ཀྱི་བཀས་གནང་བ་ལ་བརྟེན་
ནས་ཐུགས་སྲས་དག་གིས་ཕྱོགས་བསྒྲིག་གནང་བ་ཡིན་གཤིས་ཐུན་མོང་མ་ཡིན་པའི་རྣམ་མགུར་
ངོ་མཚར་ཅན་རྣམས་ནི་རང་ཅག་གི་ལས་ཀྱི་བགོ་སྐལ་དུ་མ་བབ་བོ། །



བཅུ་གསུམ། ཞལ་སྐོང་གི་སྐོར་ལས་དགུང་གྲངས་དོན་གསུམ་མན་གྱི་
ཐུན་མོང་བའི་མཛད་པ་ཆེ་ལོང་ཙམ་བརྗོད་པ།
དམ་པའི་ཞབས་པད་དུ་མ་ཉེར་བསྟེན་ཏེ། །
དམ་པའི་ཚུལ་དགུའི་གཅེས་ནོར་ཀུན་བཞེས་ནས། །
དམ་པའི་ཕྲིན་ལས་ཕྱོགས་མཐར་སྤེལ་མཛད་པ། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དམ་པའི་སྐྱབས་མགོན་མཆོག་ཁྱེད་སླར་ཡང་དྲན། །
ད་ནི་རྗེ་བླ་མའི་ཟིན་བྲིས་ཙམ་ཡང་མཇལ་རྒྱུ་མེད་པའི་ཐུན་མོང་བའི་མཛད་རྣམ་འགའ་
ཞིག་དང་གཞན་ཡང་གཟུགས་སྐུའི་བཀོད་པ་ཆོས་དབྱིངས་སུ་བསྡུ་བའི་ཚུལ། དགོངས་རྫོགས་
ཀྱི་རིམ་པ་ཇི་ལྟར་བསྒྲུབས་པའི་ཚུལ་རྣམས། རྣམ་མགུར་ཆེན་མོ་འདིའི་མཇུག་གི་ས་བཅད་
མ་སྟོང་ཙམ་དུ་གུས་ཅག་གི་ཆུ་བུར་དབང་པོའི་སྤྱོད་ཡུལ་དུ་གྱུར་པ་འགའ་ཞིག་ཞལ་སྐོང་གི་ཚུལ་
དུ་འབྲི་བར་བྱ་སྟེ། དེའང་རྗེ་བཙུན་བླ་མ་འདི་ཉིད་དགུང་གྲངས་བདུན་ཅུ་རྩ་གསུམ་བཞེས་པ་
རབ་བྱུང་བཅུ་བདུན་ལྕགས་མོ་ལུག་གི་ལོའི་ཟླ་བ་དགུ་པའི་ཚེས་ཉི་ཤུ་གཉིས་རྒྱལ་བ་ལྷ་ལས་
བབས་པའི་དུས་བཟང་གི་ཉིན་མོར་དབུ་བརྩམས་པ་ནས་ཟླ་བ་གསུམ་ལྷག་ཙམ་རིང་། དཔལ་
ས་སྐྱའི་གཙུག་ལག་ཁང་ཆེན་མོར་འདུས་པའི་གཙོ་བོ་ངོར་ཁང་གསར་ཞབས་དྲུང་དམ་པ་རིན་
པོ་ཆེ་སོགས་མཁན་སྤྲུལ་བཅུ་ཕྲག་དང་གཞན་ཡང་འཕགས་བོད་ནས་འདུས་པའི་ཞལ་སློབ་བརྒྱ་
ཕྲག་བཞིར་ཉེ་བ་ལ་དཔལ་ཀྱེ་རྡོ་རྗེའི་དབང་ཆེན་དང་རིགས་གསུམ་སྤྱིའི་དབང་ཆེན་རྣམས་སྔོན་
དུ་འགྲོ་བའི་སྒོ་ནས་སྒྲུབ་ཐབས་ཀུན་བཏུས་པོད་བཅུ་བཞིའི་ནང་འཁོད་དབང་། རྗེས་གནང་།
བྱིན་རླབས། ཁྲིད། ལུང་ཆ་ལག་དང་བཅས་པ་དང་གཞན་ཡང་གུར་ལྷ་བརྒྱད་སོགས་ས་སྐྱའི་
སྲུང་མ་རྣམས་ཀྱི་རྗེས་གནང་། གཅོད་དབང་ནམ་མཁའ་སྒོ་འབྱེད་སོགས་ཞུ་བ་པོ་སོ་སོའི་འདོད་
ཆོས་བཅས་གྲུབ་མཚམས་མང་མཁར་བསམ་གྲུབ་དགོན་གསར་དུ་རྗེ་ཉིད་ཀྱི་ཐུགས་སྲས་དམ་
པ་དབུ་མཛད་ལགས་མཆོག་ངོ་མཚར་བའི་ལྟས་སྣ་ཚོགས་དང་བཅས་ཏེ་ཞི་བར་གཤེགས་པའི་
ཞལ་ཆེམས་ལྟར་རྗེ་ཉིད་ཀྱིས་སྐུ་གདུང་ཞུགས་འབུལ་མཛད་པ་ན། པུར་ཁང་ལ་འཇའ་ཟུག་པ་
སོགས་མཚན་ལྟས་བཟང་པོ་སྣ་ཚོགས་བྱུང་བའང་དེར་ཡོད་ཀུན་གྱི་མིག་གི་བདུད་རྩིར་གྱུར་ཏོ།།



དཔལ་ས་སྐྱའི་རིག་མཛོད།
a
དགུང་གྲངས་བདུན་ཅུ་རྩ་བཞིར་
ཕེབས་པ་ཆུ་ཕོ་སྤྲེལ་གྱི་ལོའི་ཟླ་བ་དང་པོའི་
ཚེས་གཅིག་ནས་དབུ་བརྩམས་ཏེ་ཟླ་བ་ལྔ་
ཙམ་ནང་རྗེ་ཉིད་ཀྱི་བཞུགས་མཁར་བླ་
བྲང་ཤར་དུ་ཞབས་པད་ནར་མར་བསྙེན་
པའི་ཐུགས་སྲས་སྐལ་ལྡན་ཉུང་ཤས་ལ།
གསུང་ངག་རིན་པོ་ཆེ་ལམ་འབྲས་བུ་དང་
བཅས་པ་གསང་ཆེན་སློབ་བཤད་ཟབ་མོའི་
ཉམས་ཁྲིད་དང་དེ་འབྲེལ་དབང་བྱིན་རླབས་
རྣམས་གསང་བདག་བློ་གཏེར་ཞབས་ཀྱིས་
ཕྱོགས་བསྒྲིགས་ཡིག་ཆ་ལྟར་ལ། ཁྲིད་ཀྱི་སྐབས་སུ་རྟོགས་འབུལ་དང་དོགས་གཅོད་སོགས་ཤིན་
ཏུ་བརྡར་ཤ་ཆོད་པའི་ཉམས་ཁྲིད་མཚན་ཉིད་པ་དང་། གཞན་ཡང་རྩ་རྒྱུད་བརྟག་གཉིས། པོད་
སེར་དམར། ཟླ་ཟེར། ཉི་ཟེར། ཁོག་ཕུབ། དམ་ཚིག་རྣམ་བཤད། དཀོན་མཆོག་ལྷུན་གྲུབ་
ཀྱི་སྣང་གསུམ་དང་དབང་ཆུ། གཏོར་ཆོག་མཛེས་རྒྱན། བསྙེན་ཐབས་དང་སྦྱིན་སྲེག་སོགས་མཁོ་
གནད་ཆེ་བའི་ལུང་མང་པོ་བསྩལ་ཞིང་། ལམ་འབྲས་གསུང་ཐེངས་འདི་ལ་ཕྱོགས་ཀྱི་ཞལ་སློབ་
རྒྱ་ཆེ་བར་གསུང་ཆ་སོགས་གང་ཡང་མ་མཛད་པར་ལོ་ངོ་དུ་མར་ཞབས་པད་བསྙེན་པའི་སྐལ་ལྡན་
དོན་གཉེར་ཅན་འགའ་ཞིག་ཁོ་ན་ལ་གནང་སྟེ། དབང་ལུང་སྐོར་བསྡུས་ཙམ་ཞིག་ལ་ཁྲིད་ཤིན་
ཏུ་རྒྱས་ཤིང་ཞིབ་ལ་དོགས་གཅོད་སོགས་ཀྱང་དགོས་ཚུལ་ཡང་ཡང་གསུངས་ཤིང་། གསུང་
ངག་གྲོལ་ཉིན་ཡང་ངས་ལམ་འབྲས་བཤད་ཚད་ལས་ཁྲིད་ཀྱི་སྐོར་ལ་ད་རེས་ཞིབ་ཆ་ཆེ་ཤོས་
བྱུང་སོང་ལ། མན་ངག་གི་གནད་ཀུན་ཀྱང་སྐབས་ཐོག་ཏུ་སྦྱར་ཏེ་བཤད་ཡོད་པས། ད་ཁྱེད་



མ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
p?
རྣམས་ཀྱིས་དམ་ཚིག་དང་སྡོམ་པ་ལ་བསྲུང་སྡོམ་ཚུལ་བཞིན་དུ་བྱ་རྒྱུ་གཞིར་བཅས་ཏེ་ཉམས་
ལེན་ལ་རེམས་ཤིག་ཨང་ཞེས་སོགས་ཐུགས་བརྩེ་བའི་ཞལ་གདམས་མང་དག་གསུངས། དེ་
རྗེས་ཀུན་མཁྱེན་བསོད་ནམས་སེང་གེའི་གདན་ས་ཐུབ་བསྟན་རྣམ་རྒྱལ་གླིང་དང་ཁྲོ་ཕུ་ལོ་ཙཱ་བའི་
གདན་ས་ཤབ་སྨད་ཁྲོ་ཕུ་དགོན། མང་ཐོས་ཀླུ་སྒྲུབ་རྒྱ་མཚོའི་གདན་ས་མཉན་ཡོད་བྱ་རྒོད་གཤོངས།
བོ་དོང་པཎ་ཆེན་གྱི་གདན་ས་ཨེའི་ཆོས་གྲྭ། གཞན་ཡང་སྙིང་རི་དང་ན་བཟའ་བྲག་ཕུག་སོགས་
གསར་རྙིང་གི་རིང་ལུགས་འཛིན་པའི་དགོན་སྡེ་ཆེ་ཕྲ་ཁག་སོ་སོས་གདན་ཞུས་ལྟར་ཞབས་སོར་
རིམ་བཞིན་བཀོད་དེ་སོ་སོའི་འདོད་ཆོས་དང་རྟེན་གསུམ་ལ་རབ་གནས། དགེ་འདུན་ལ་བསྙེན་
བཀུར། ཁྲོམ་ཚོགས་ལ་ཚེ་དབང་། དགོན་སྡེ་སོ་སོར་ཉམས་གསོའི་རྟེན་རྩ་བཅས་བསྩལ་ནས་
སླར་གདན་སར་ཕེབས་ཏེ་དབུས་གཙང་ཁམས་གསུམ་གྱི་སློབ་མ་ཅུང་མང་བ་ཞིག་ལ་དཔལ་ཀྱེ་
རྡོ་རྗེའི་དབང་ཆེན་དང་འབྲེལ་བའི་བྲག་རྫོང་ཕྱི་ནང་གསང་བའི་ཁྲིད་མན་ངག་དང་བཅས་པ་
དང་བྱང་གཏེར་སྒྲུབ་སྐོར་གསུམ། ཟུར་མང་བཀའ་བརྒྱུད་ལུགས་ཀྱི་གཅོད་དབང་། འཇའ་
ཚོན་དཀོན་མཆོག་སྤྱི་འདུས་ཀྱི་དབང་། ལྷ་ཁྲིད་གུ་རུའི་དགོངས་རྒྱན་གྱི་ཁྲིད་བཅས་གནང་མཐར་
བླ་མ་ས་སྐྱ་པ་ཆེན་པོའི་དངོས་སློབ་བྱང་ཆུབ་སེམས་དཔའ་ཟླ་བ་རྒྱལ་མཚན་གྱིས་ཕྱག་བཏབ་
པའི་འཛིམ་ཚེ་དཔག་མེད་དགོན་གྱིས་གདན་ཞུས་ལྟར་དེར་བླ་མ་རིག་འཛིན་འདུས་པ་དང་།
ཡི་དམ་དཔལ་ཆེན་འདུས་པ། རྟ་ཁྱུང་འབར་བ། མཁའ་འགྲོ་ཡུམ་ཀབདེ་ཆེན་རྒྱལ་མོ།
སྤྱན་རས་གཟིགས། རྡོ་རྗེ་སེམས་དཔའ་སོགས་ཀྱི་དབང་ཆེན་དང་སྙིང་ཐིག་སྔོན་འགྲོའི་ངག་
འདོན་སོགས་ཀྱི་ཁྲིད། གཅོད་དབང་ནམ་མཁའ་སྒོ་འབྱེད་དང་སྒྲོལ་མ་ཉེར་གཅིག །རྡོ་རྗེ་
རྣམ་འཇོམས་སོགས་ཀྱི་རྗེས་གནང༌། གཞན་ཡང་སྒྲོལ་མའི་རྒྱུན་ཁྱེར་དང་སྤྱི་དང་སོ་སོའི་
བསྟོད་གསོལ་སོགས་ཀྱི་ལུང་། དེ་བཞིན་སྙན་བརྒྱུད་ཕུར་པའི་སྦྱིན་སྲེག་དང་རྟེན་གསུམ་ལ་
རབ་གནས་བཅས་མཛད་ནས་ཡུལ་ཉེར་བཞིའི་ནང་ཚན་བྲག་མཁར་ཆེན་དུ་ཕེབས་པའི་ལམ་



དཔལ་ས་སྐྱའི་རིག་མཛོད།
o
ཤER
བར་ནམ་མཁའ་འཇའ་སྤྲིན་ཁ་དོག་ལྔ་ལྡན་དང་འོད་ཕུང་གི་ཚོམ་བུ་ངོ་མཚར་ཅན་གྱིས་གང་བ་
དེར་ཡོད་ཀུན་གྱིས་མངོན་གསལ་དུ་གྱུར་སྐབས་རྗེ་བླ་མས་དེ་ཕྱོགས་སུ་གཟིགས་བཞིན་ཐུགས་
དགྱེས་པའི་ཉམས་དང་བཅས་ཏེ། ཧཱི༔ རྔ་ཡབ་ཟངས་མདོག་དཔལ་གྱི་རི། །ཞེས་སོགས་ཀྱི་
གསོལ་འདེབས་ཡང་ཡང་མཛད་ཅིང་། གནས་དེར་ཕེབས་འབྱོར་བྱུང་མ་ཐག་བླ་མ་ཨོ་རྒྱན་
དབྱེར་མེད་ལ་ཚོགས་མཆོད་རྒྱ་ཆེན་པོའང་ཕུལ་བར་མཛད། ཕྱི་ཉིན་གནས་རྟེན་ལ་རབ་གནས་
དང་ཁྲོམ་པར་ཚེ་དབང་སོགས་གནང་། དེ་ནས་མི་རིང་བར་གཙང་གི་པ་རྣམ་བདེ་བ་ཅན་དགོན་
པ་སོགས་ཀྱིས་གདན་ཞུས་ལྟར་སོ་སོར་འདོད་ཆོས་དང་རབ་གནས། ཁྲོམ་དབང་བཅས་གནང་
ནས་རིམ་གྱིས་གདན་སར་ཕེབས། དེ་དུས་རྒྱ་གར་ནས་དཔལ་ས་སྐྱའི་སྐྱབས་མགོན་བདག་
ཁྲི་རྡོ་རྗེ་འཆང་ཆེན་པོ་ངག་དབང་ཐེག་ཆེན་དཔལ་འབར་མཆོག་གིས་གསར་ལོར་རྗེ་ཉིད་ལ་སྐུ་
གེགས་ཤིན་ཏུ་ཆེ་བས་རྒྱལ་བའི་བཀའ་འགྱུར་རིན་པོ་ཆེ་དག་འདོན་དང་སྒྲོལ་མ་གཡུལ་མདོས།
རྣམ་རྒྱལ་སྟོང་མཆོད། བསྐང་ཕྲིན་ཟབ་རྒྱས་བཅས་མྱུར་མོར་གྲུབ་ངེས་མཛད་རྒྱུའི་བཀའ་ལུང་
ཕེབས་དོན་ལྟར་ཞལ་སློབ་ཉིས་བརྒྱ་ལྷག་གིས་སྐུ་རིམ་ཇི་བཞིན་བསྒྲུབས་པའི་ཐོག་སྒྲོལ་མ་དཀར་
མོའི་བྲིས་སྐུ་རྗེ་ཉིད་ཀྱི་སྐུ་ཚད་མ་ཞིག་ཀྱང་བཞེངས་པར་མཛད་ནས་རིམ་པར་དཔལ་ས་སྐྱའི་
བླ་བྲང་ཤར་དུ་ཞབས་པད་ཡུན་རིང་བསྙེན་པའི་ཐུགས་སྲས་རྣམས་ལ་ལམ་དུས་ཀྱི་ཁྲིད་ཤིན་ཏུ་
བརྡར་ཤ་ཆོད་པ་ཉིན་བཅུ་བདུན་གྱི་ས་བཅད་ཅན་དང་། མཁའ་སྤྱོད་མའི་ཟབ་ཁྲིད། གཞན་
ཡང་ལམ་ཟབ་དང་བིར་སྲུང་སོགས་ཀྱི་བྱིན་རླབས་དང་དམར་པོ་སྐོར་གསུམ་ལ་སོགས་པའི་
གསེར་ཆོས་རྣམས་ཀྱི་རྗེས་གནང་། རྗེ་ཉིད་ཀྱི་གསུང་རྩོམ་སྐོར་ཕལ་ཆེ་བའི་ལྗགས་ལུང་བཅས་
དང་། ཁྱད་པར་གཞུང་བཤད་སྲས་དོན་མའི་དམར་ཁྲིད་ཟླ་བ་གསུམ་ལྷག་བསྩལ་ཞིང་། དེ་
སྐབས་རྗེ་བླ་མའི་ཞལ་སྔ་ནས་རང་རེ་རྣམས་ཆོས་ཡང་དག་པ་རེ་བྱེད་སེམས་པ་ཤ་སྟག་ཡིན་པས་
ངེས་པར་རང་སེམས་དཔང་དུ་བཙུགས་ནས་ཉམས་ལེན་གྱི་རིམ་པ་དངོས་སུ་ལག་ཏུ་ལེན་དགོས་
1



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
པ་ལས་རྣམ་གཞག་ཐན་ཐུན་རེ་སྐྱོར་ཤེས་པ་ཙམ་གྱིས་ཅིར་ཡང་མི་སླེབས་ལ། དེའང་སྒྲུབ་
བརྒྱུད་ཤིང་རྟ་ཆེ་བརྒྱད་ལྟ་བུའི་མན་ངག་གི་གནད་མ་ཚང་བ་མེད་པ་ཞིག་བླ་མ་དགེ་བའི་བཤེས་
གཉེན་མཚན་ཉིད་དང་ལྡན་པ་ཞིག་ལས་ཡང་དག་པར་མནོས་ཏེ་ཉམས་ལེན་གྱི་ཆ་ལག་མ་
ཚང་བ་མེད་པ་ཤེས་པར་བྱས་ནས་ད་གཟོད་ཉམས་ལེན་དངོས་གཞི་ལ་འཇུག་པར་བྱ་དགོས་
གཤིས། ད་རེས་ཀྱི་གོ་སྐབས་བཟང་པོ་འདི་དང་བསྟུན་ནས་གསུང་ངག་རིན་པོ་ཆེ་ལམ་འབྲས་
བུ་དང་བཅས་པའི་གདམས་ངག་གི་གནད་འགག་མ་ལུས་པ་རྟོགས་པའི་ཐབས་ལ་འབད་དགོས་
པ་ལས། ལམ་འབྲས་ཐོབ་གྲངས་མང་པོ་བརྩི་རྒྱུ་ཡོད་པ་ཙམ་གྱིས་ཕན་ཐོགས་གང་ཡང་མེད་
པར་མ་ཟད། སྲས་དོན་མ་ལ་སོགས་པའི་མན་ངག་གི་རྒྱ་མཚོ་ཆེན་པོར་མ་ཞུགས་ཚེ་མཁྱེན་ཀླུ་
ལ་སོགས་པའི་ཁྲིད་ཡིག་འགའ་ཞིག་ཙམ་ཐོས་པས་ཀྱང་ད་དུང་ལམ་འབྲས་ཀྱི་ཟབ་གནད་ཡོངས་
སུ་རྟོགས་པ་ག་ལ་ཡིན། དེར་བརྟེན་མཁས་གྲུབ་ཀྱི་དབང་པོ་གཞན་དགའ་རིན་པོ་ཆེས་ཀྱང་
ངས་མཁྱེན་ཀླུ་ལ་སོགས་པའི་ཁྲིད་ཡིག་རྣམས་ཐོས་སྐབས་ས་སྐྱ་པ་ལ་གདམས་ངག་ཟབ་མོ་
ཡོད་པའི་སྙན་གྲགས་ལ་དོ་བའི་བློ་ཁ་གང་བ་ཞིག་མ་བྱུང་རུང་། ཕྱིས་སྲས་དོན་མ་ཐོས་པའི་
ཚེ་ང་བློ་ཁ་ཚིམས་ཐག་ཆོད་ཅིང་། རྦད་དེ་ཧ་ལས་པ་ཡིན་ཞེས་གསུངས་པར་གྲགས་པའང་གནད་
ལ་འཁེལ་བའི་བཀའ་མོལ་རིན་ཐང་ཅན་ཡིན་པས། སྲས་དོན་མ་འདི་ལ་ནན་ཏན་གྱིས་སྦྱོང་རྒྱུ་
ཤིན་ཏུ་གལ་ཆེ་ཞིང་། ནན་ཏན་ཟེར་རྒྱུ་དེའང་ཚིག་ཐམས་ཅད་ཇི་མ་ཇི་བཞིན་ཨུ་ཚུགས་ཀྱིས་བློ་
ལ་གཟུང་དགོས་པ་ཞིག་མ་ཡིན་པར་ཚིག་ཉུང་ལ་དོན་ཟབ་པའི་གཞུང་ཆུང་རྡོ་རྗེའི་ཚིག་རྐང་བློ་
ལ་བཟུང་སྟེ། དེའི་སྟེང་དུ་སྲས་དོན་མའི་གོ་བ་ཆགས་པ་བྱས་ནས་གདམས་ངག་དཔེ་ཐོག་ཏུ་
མ་ལུས་པ་རེ་ལ་རེམས་མཛོད། ཅེས་པ་སོགས་ཀྱི་བཀའ་སློབ་གནད་ཆེན་མང་པོ་གསུངས་ཤིང་།
ཁྲིད་གསུངས་ལུགས་ནི་དུས་རྒྱུན་ལམ་འབྲས་སྐབས་ཀྱི་བཤད་སྒོམ་སྦྲགས་མའི་བརྒྱད་ཁྲིད་དེ་
ལྟར་མ་ཡིན་ཀྱང་ཉིན་དང་པོར་རྒྱས་ཤིང་ཞིབ་པའི་ལག་ལེན་དམར་ཁྲིད་ཐེངས་རེ་གསུངས་ནས་



དཔལ་ས་སྐྱའི་རིག་མཛོད།
ཕྱི་ཉིན་བསྐྱར་ཙམ་རེ་མཛད་སྲོལ་དང་། ཉིན་རྟག་པར་བླ་བརྒྱུད་གསོལ་འདེབས་ཀྱི་མཇུག་ཏུ་
དཔོན་སློབ་ཚང་མས་འདུར་གདངས་དང་བཅས་གཞུང་རྡོ་རྗེའི་ཚིག་རྐང་ཚར་རེ་གསུང་སྲོལ་ཡོད་
པ་ལའང་དགོངས་གཞི་རྒྱ་ཆེན་པོ་ཡོད་པར་སྣང་། འདི་སྐབས་ཤིག་སྒོ་ལྷོ་རོང་སྤྲུལ་སྐུ་དཔོན་
འཁོར་རྣམས་ཀྱི་ངོར། རྡོ་རྗེ་འཇིགས་བྱེད་ཀྱི་དབང་ཆེན་དང་། ལས་གཤིན་གྱི་བཀའ་གཏད་
སོགས་དབང་དང་རྗེས་གནང་འགའ་དང་། དཔལ་ས་སྐྱའི་ལྷ་ཁང་མཁན་ཆེན་མཆོག་གི་ངོར་སྒྲོལ་
དཀར་འོད་ཟེར་དྲུག་སྦྲགས་ཀྱི་ཁྲིད་རྗེས་གནང་དང་བཅས་པ་དང་། གཞན་ཡང་ཞུ་བ་པོ་སོ་སོའི་
ངོར་བྲག་རྫོང་ཕྱི་ནང་གསང་བའི་ངག་འདོན་བློ་གཏེར་གསུང་སྟེང་ནས་ཁྲིད་ཚར་གཅིག་དང་ཕྱི་
ཁྲིད་རྐྱང་པའི་ཁྲིད་རྒྱས་པ་ཚར་གཅིག །མཁའ་སྤྱོད་སྔགས་བཏུའི་བྱིན་རླབས། ཀུ་རུ་ཀུལླེ་
གསང་སྒྲུབ་ལྷ་ལྔའི་རྗེས་གནང་། ས་སྐྱའི་སྲུང་མ་ཡོངས་རྫོགས་ཀྱི་རྗེས་གནང་སོགས་ཉིན་མཚན་
ཁོར་མོ་ཡུག་ཏུ་ཆོས་ཐུན་རྒྱུན་མི་འཆད་པར་མཛད་པ་མ་ཟད་གདན་ས་ཆེན་པོའི་དུས་མདོས་ཀྱི་
ཚོགས་དབུ་དང༌། མདོས་མཇལ་བ་ཁྲི་ཕྲག་ཁ་ཤས་ལ་ཚེ་དབང་མཛད་རྒྱུ་སོགས་སྡེ་དགོན་
སོ་སོའི་རེ་བའང་ཇི་བཞིན་བསྐངས་པར་མཛད་དོ། །
ཀe



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དགུང་གྲངས་བདུན་ཅུ་རྩ་ལྔ་བཞེས་པ་ཆུ་མོ་བྱའི་ལོའི་གནམ་ལོ་གསར་ལ་ཉེ་བ་ནས་མུས་སླེ་
ལུང་དགོན་གྱི་གཙོ་བོར་བྱས་པའི་མུས་དང་ལྡོག་གཞུང་ཕྱོགས་ཀྱི་དགོན་སྡེ་རྣམས་ཀྱིས་གསོལ་བ་
བཏབ་པའི་ངོར་རིམ་བཞིན་ཞབས་སོར་བཀོད་དེ་ཐོག་མར་སླེ་ལུང་དགོན་དུ་བྱང་གཏེར་སྒྲུབ་སྐོར་
གསུམ་སོགས་འདོད་ཆོས་དང་བུམ་སྒྲུབ། རབ་གནས། ལས་བཞིའི་སྦྱིན་སྲེག །ཁྲོམ་དབང་བཅས་
དང༑ མུས་ཆེན་སེམས་དཔའ་ཆེན་པོའི་གདན་ས་སྟག་མོ་གླིང་ཁའི་དགོན་གྱིས་ད་རེས་ཆིབས་
ཐོག་ཉིན་ལམ་ཙམ་གྱི་འོ་བརྒྱལ་འབུལ་མི་བཟོད་པར་གདའ་བས་སླད་མཐོང་སྨོན་བརྒྱུད་ནས་
རླངས་འཁོར་ཐོག་གདན་འདྲེན་རྩིས་ལགས་ཞེས་ཞུས་པར་ལོ་རྒན་རྟ་ཐོག་ལ་དཀའ་མོ་འོང་ཤས་
ཆེའང་སླད་ཨེ་སླེབས་མི་ཤེས་པས་ད་རེས་ཅི་ནས་ཀྱང་འགྲོ་དགོས་གསུངས་ཏེ་ཕེབས། དེར་
ཡང་མཁའ་སྤྱོད་བྱིན་རླབས་སོགས་འདོད་ཆོས་དང༌། རབ་གནས། སྦྱིན་སྲེག ཁྲོམ་དབང་།
བསམ་གཏན་ཕུག་སོགས་ལ་གནས་འབྲེལ་བཅས་མཛད་ནས་རིམ་པར་མུས་དང་ལྡོག་གཞུང་།
ངམ་རིང་། ལྷ་རྩེ་བཅས་ཀྱི་ས་དགེ་བཀའ་རྙིང་རིས་སུ་མ་ཆད་པའི་དགོན་སྡེ་ཆེ་ཕྲ་ཕལ་ཆེ་བས་



དཔལ་ས་སྐྱའི་རིག་མཛོད།
ག
གདན་དྲངས་པ་ལྟར་སོ་སོར་ཆོས་འབྲེལ་དང་རབ་གནས་སོགས་དགོས་འདོད་ཇི་བཞིན་དུ་བསྐངས་
མཐར་གདན་སར་ཕེབས་འཕྲལ་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱི་དགོངས་རྫོགས་དུས་
དྲན་གྱི་ཉིན་མོ་ནས་དབུ་བརྩམས་ཏེ་ཟླ་བ་གསུམ་ལྷག་ནང་མཁན་སྤྲུལ་བཅུ་ཕྲག་གཉིས་སོགས་
འཕགས་བོད་ཀྱི་འདུས་པ་བརྒྱ་ཕྲག་ལྔ་ལ་ཉེ་བར་གསུང་ངག་རིན་པོ་ཆེ་ལམ་འབྲས་སློབ་བཤད་
པོད་ཉེར་ལྔ་ལས་པོད་སྔོན་དང་གཞུང་བཤད་རྣམ་འགྲེལ་འགའ་ཞིག་མ་གཏོགས་པའི་སྨིན་གྲོལ་
རྒྱབ་རྟེན་ཆ་ལག་དང་བཅས་པ་བསྩལ་ཞིང་། བླ་མའི་རྣམ་ཐར་ལ་སོགས་པ་ལུང་གི་སྐོར་མང་པོ་
ཞིག་ནི་རྗེ་ཉིད་ཀྱི་བཀའ་བཀོད་ཇི་བཞིན་ཐུགས་སྲས་དམ་པ་མཆོག་སྤྲུལ་དགེ་ལེགས་མཆོག་གིས་
གནང་ངོ༌། །འདི་སྐབས་རྒྱ་གར་ནས་ཕེབས་པའི་མཁན་པོ་ཞིག་ལ་སྲས་དོན་མའི་ཟུར་ཁྲིད་ཀྱང་མཛད།
མཇུག་ཆོས་སུ་དམར་པོ་སྐོར་གསུམ་དང་དམར་མོ་སྐོར་གསུམ། བྲག་རྫོང་ཕྱི་ཁྲིད། གཞན་ཡང་
ཆོས་སྐྱོང་གི་སྐོར་ལ་སོགས་པའི་རྗེས་གནང་དང་བྱིན་རླབས་ཀྱི་རིགས་མཐའ་ཡས་པ་ཞིག་ཀྱང་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བསྩལ། དེ་དུས་དམ་པའི་ཐུགས་སྨོན་མངོན་པར་མཐུན་པའི་དབང་གིས་ཆེད་དུ་གྲོས་བསྡུར་བ་ཇི་
བཞིན་ངོར་ཀླུ་ལྡིང་མཁན་ཆེན་འཇམ་དབྱངས་བསྟན་པའི་ཉི་མ་མཆོག་ས་སྐྱར་གནས་གཟིགས་
ཕེབས་དུས་ལ་སྔ་སྣུར་མཛད་དེ་གློ་བུར་དུ་ས་སྐྱར་ཕེབས་པའི་ཚེའང་བླ་བྲང་ནང་ཆེད་མངགས་
གདན་དྲངས་ཏེ་ཕན་ཚུན་བསྟན་འགྲོའི་དོན་ལ་ཐུགས་སྣང་གཤིན་པའི་གསུང་གླེང་དུ་མ་མཛད་
པས་ཐུགས་ཤིན་ཏུ་དགྱེས། དེ་རྗེས་སྤྲེལ་འཛོམས་གྲོང་སྡེར་ལོ་ལྟར་སད་སེར་གྱིས་ལོ་ཉེས་འབྱུང་
བཞིན་ཡོད་པ་བཟློག་ཆེད་རྗེ་ཉིད་ཞབས་སོར་འཁོད་རྒྱུའི་གསོལ་འདེབས་ཡང་ཡང་ཞུས་པ་ཐུགས་
བརྩེ་བས་མ་བོར་བར་མཛད་བྲེལ་ཤིན་ཏུ་ཆེ་སྒང་ཞིག་ལ་ཕེབས་ཤིང་། ལོ་གནོད་དེའང་ཕྱིས་
རྒྱུན་ཆད་པར་གྲགས། གདན་སར་ཕེབས་འཕྲལ་གཙང་ཕྱོགས་ཀྱི་ཞུ་བ་པོ་འགའ་ཡི་ངོར་སྒྲུབ་
སྐོར་གསུམ་གྱི་དབང་ལུང་གནང་བ་སོགས་རྗེ་འདི་གང་ན་བཞུགས་པའི་ཕྱོགས་དེར་དུས་ནམ་
ཡིན་ཡང་བཀའ་ཆོས་ཞུ་རྒྱུ་ཡོད་ངེས་པ་ལྟ་བུ་སྟེ། མདོར་ན་རྗེ་བཙུན་བླ་མ་འདིས་སྐུ་ཚེའི་སྟོད་
ལ་ཐོས་བསམ་སྒོམ་པའི་མཛད་པ་མཐིལ་ཕྱིན་པར་བསྐྱངས་ཏེ་མཁས་བཙུན་བཟང་པོས་ཐུགས་
རྒྱུད་ཡོངས་སུ་གཏམས་པར་མཛད་ནས། སྐུ་ཚེའི་སྨད་ལ་འཆད་རྩོད་རྩོམ་གསུམ་གྱི་སྒོ་ནས་རྒྱལ་
བའི་བསྟན་པ་རིན་པོ་ཆེ་སྤྱི་དང་བྱེ་བྲག་ལ་རྨད་དུ་བྱུང་བའི་མཛད་རྗེས་འཇོག་པར་མཛད་པའི་
ཚུལ་ཡང་དཔལ་ལྡན་ས་སྐྱ་གཙོ་བོར་གྱུར་པའི་དབུས་གཙང་ཁམས་གསུམ་གྱི་གནས་མཆོག་
རིས་སུ་མ་ཆད་པར་ཞབས་པད་ཀྱི་འཁོར་ལོ་རིམ་པར་བསྒྱུར་ཏེ། གསུང་ངག་ལམ་འབྲས་ཁོ་
ནའང་ཚར་ཉི་ཤུ་ལ་ཉེ་བ་ཞིག་གསུངས་པ་སོགས་ཀྱི་སྒོ་ནས་མཆོག་དམན་བར་མའི་གདུལ་བྱ་སོ་
སོའི་ཁམས་དབང་མོས་པ་དང་འཚམས་པར་ལྟོ་གོས་ཆོས་གསུམ་གྱིས་སྐྱོང་བར་མཛད་པས་གསུང་
ལས་སྐྱེས་པའི་སློབ་མའི་ཚོགས་ཀྱང་ངོར་ཁང་གསར་ཞབས་དྲུང་དམ་པ་རིན་པོ་ཆེ་ངག་དབང་
འཇིགས་མེད་མཐུ་སྟོབས་དབང་ཕྱུག་མཆོག་དང་། སྡེ་དགེ་གཟིག་ལྷས་སྤྲུལ་སྐུ་དགེ་ལེགས་རིན་
པོ་ཆེ་སོགས་བསྟན་པ་དང་འགྲོ་བའི་དཔུང་གཉེན་དམ་པར་གྱུར་པའི་མཆོག་སྤྲུལ་བཅུ་ཕྲག་



དཔལ་ས་སྐྱའི་རིག་མཛོད།
E6
གཉིས་ལ་ཉེ་བ་དང་། དཔལ་ས་སྐྱའི་ལྷ་ཁང་མཁན་ཆེན་བྱམས་པ་ཀླུ་སྒྲུབ་རྒྱ་མཚོ་དང་། ངོར་
བཤད་གྲྭའི་མཁན་ཆེན་ཐུབ་བསྟན་སྙིང་པོ། གོ་འཇོ་ཐང་སྐྱའི་མཁན་ཆེན་འཇིགས་མེད་རྒྱ་མཚོ་
སོགས་བསྟན་པའི་སྲོག་ཤིང་འཛིན་པའི་མཁན་ཐོབ་ཀྱི་སྐྱེས་ཆེན་བཅུ་ཕྲག་ལྔ་ལས་བརྒལ་བ།
ཁྱད་པར་སྐུ་ཚ་འཇམ་དབྱངས་སེང་གེ་༼བླ་མ་འཇམ་སེང་རིན་པོ་ཆེ་༽དང༌། ཁྲི་ཚོ་བསོད་དགེ་༼མཁན་ཆེན་
བསོད་དགའ་རིན་པོ་ཆེ་༽སོགས་ཐུགས་རྒྱུད་ཀྱི་རྟོགས་པ་ཡོངས་སུ་འཕོས་ཏེ་གསུང་གི་གསང་བ་འཛིན་
པའི་རྒྱལ་ཚབ་ཏུ་གྱུར་པའི་སྲས་ཆེན་བཅུ་ཕྲག་བརྒལ་བ་སོགས་བོད་གངས་ཅན་གྱི་ལྗོངས་དང་རྒྱ་
གར་འཕགས་པའི་ཡུལ་གྱིས་མཚོན་གླིང་ཆེན་གསུམ་ལ་ཁྱབ་པའི་སློབ་ཚོགས་བརྗོད་ཀྱིས་མི་
ལངས་པ་བསྐྲུན་པར་མཛད་པ་སོགས་འཆད་པ་ཉི་མའི་འོད་ཟེར་གྱིས་བློ་གསལ་བློ་གྲོས་ཀྱི་པད་
མོ་འབྱེད་པའི་ཚུལ་མདོ་ཙམ་དང་། རང་མཐོང་ཕྱོགས་རིས་ཀྱི་གདོན་ཆེན་སྙིང་ལ་སིམ་
པའི་གང་ཟག་འགའ་ཞིག་གིས་རྒྱལ་བསྟན་རྨ་མེད་གངས་ལྗོངས་གྲུབ་མཐའ་རྣམ་བཞི་སོགས་ལ་
ཕྱོགས་འཐེན་ལོག་རྟོག་གི་ལས་ངན་ཚབས་ཆེན་གསོག་པ་དག་ཞེ་སྡང་རྩོད་ངག་གི་འབྲུག་སྒྲ་
སྐམ་པོས་ཕྱིར་ཞིང་བརྟས་པའི་རྒྱུ་རུ་དགོངས་ནས་གཞན་སེམས་དང་ལེན་གྱི་རིགས་ལམ་རྣོན་
པོས་རིམ་གྱིས་དྲངས་པས་རིས་མེད་བསྟན་འཛིན་རྒྱ་མཚོས་ས་སྟེང་དཀར་འབྱམས་སུ་གཏོང་
བར་མཛད་པ་སོགས་རྩོད་པ་རྣམས་ཀྱི་བདུད་རྩིས་ལོག་རྟོག་གི་དྲི་ངན་བཀྲུས་པའི་ཚུལ་མཐའ་
ཡས་ཤིང་། རྨད་བྱུང་ཐུགས་བསྐྱེད་དང་མཁྱེན་རབ་ཟུང་གིས་ལེགས་བཤད་ངག་གི་འདོད་འཇོར་
གྱུར་པ་གཞིར་བཅས་ཀྱང་། རྗེ་བཙུན་གོང་མའི་བསྟན་བཅོས་ཆེན་པོ་མང་དུ་བཞུགས་པ་
རྣམས་ལ་སློབ་གཉེར་གྱི་འཇུག་པ་འགོག་རྐྱེན་ཙམ་ལས་དགོས་ཕན་ཆེར་མ་གཟིགས་ནས་
བསྟན་བཅོས་ཆེན་པོའི་རིགས་གསར་དུ་བརྩམས་པར་མ་མཛད་མོད། རྣམ་མགུར་ཆེན་མོ་འདི་
ལ་སོགས་པ་མགུར་མ་དང་རྣམ་ཐར་གྱི་རིགས་དང་། གོང་མ་རྣམ་ལྔའི་བླ་མའི་རྣལ་འབྱོར་འཁོར་
འདས་དབྱེར་མེད་སོགས་ངག་འདོན་གྱི་རིགས། རྗེ་བཙུན་མྱུར་མ་དཔའ་མོའི་བསྟོད་གསོལ་ལ་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སོགས་པ་གསོལ་འདེབས་ཀྱི་རིགས། རྗེ་བཙུན་མ་ཀུ་རུ་ཀུལླེའི་སྒྲུབ་མཆོད་ལ་སོགས་པ་མཆོད་
ཆོག་གི་རིགས་རྣམས་ཀྱིས་བསྡུས་པའི་གསུང་འབུམ་པོད་ལྔའི་དཀར་ཆག་ཟུར་གསལ་ལྟར་ལ།
དེ་དག་ཀྱང་མཁས་པས་བརྟག་ན་དོན་ཟབ་ཅིང་། བླུན་པོས་བལྟས་ན་གོ་བདེ་བ་ལ་སོགས་པ་
རྨད་དུ་བྱུང་བའི་ལེགས་བཤད་ཀྱི་ཁྱད་ཆོས་དང་ལྡན་པ་ཤ་སྟག་ཏུ་གྲུབ་པ་སོགས་རྩོམ་པ་ལེགས་
བཤད་ཀྱི་སྒྲོན་མེས་མཁས་པ་རྣམས་ཡིད་དང་བར་བྱེད་ཅིང་། བསྟན་པ་རིན་པོ་ཆེའི་རྒྱུ་ཚོགས་
གསར་དུ་སྤེལ་བའི་ཚུལ་མདོ་ཙམ་མོ། །
41)



T
h
བཅུ་བཞི། ཐུན་མོང་གདུལ་བྱའི་སྣང་ངོར་གཟུགས་སྐུའི་བཀོད་པ་ཆོས་
དབྱིངས་སུ་བསྡུས་པའི་ཚུལ་མདོ་ཙམ་བརྗོད་པ།
དེ་ལྟར་སྐུ་ཚེ་གང་པོར་དམ་པའི་ཚུལ་དགུའི་ངང་ཚུལ་ལས་སྐད་ཅིག་ཀྱང་མ་གཡོས་པའི་
མཐར་ཞིང་འདིའི་སྐུ་དངོས་ཀྱི་གདུལ་བྱ་རེ་ཞིག་དེ་ཙམ་གྱིས་རྫོགས་ནས་ཞིང་ཁམས་གཞན་དུ་
འགྲོ་དོན་རྒྱ་ཆེ་བའི་མཚན་མ་མང་པོ་གཟིགས་ཏེ། གཟུགས་སྐུའི་བཀོད་པ་མི་རིང་བར་ཆོས་ཀྱི་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དབྱིངས་སུ་བསྡུ་བའི་དགོངས་པ་ཐུགས་ལ་འཁྲུངས་པ་ན། ཡུན་རིང་མི་བཞུགས་པའི་གོ་དོན་
ཅན་གྱི་གསུང་མང་དུ་གནང་བ་སྟེ། དེའང་སྔ་ལོ་ཁྲོ་ཕུ་སོགས་སུ་ཕེབས་སྐབས་ད་ལན་རྟ་ནག་
ཐུབ་བསྟན་དགོན་དུའང་འགྲོ་དགོས་གསུངས་པ་དགོན་དེར་གསུང་ཆ་སོགས་གང་ཡང་མ་གནང་
ཡང་ཞལ་སློབ་རྣམས་གཅིག་ནས་གཅིག་བརྒྱུད་དགོན་དེས་དེ་ལྟར་ཐོས་པ་ན། གྲྭ་པ་འགའ་
ཞིག་བྱུང་ནས་གུས་ཅག་གི་དགོན་དུ་ཕྱི་ལོར་གདན་འདྲེན་ཞུས་ནས་བཀའ་ཆོས་ཤིག་ཀྱང་ཞུ་
སེམས་པ་སྔ་མོ་ནས་ཡོད་ལགས་པས་དེ་ལྟར་ཅིས་ཀྱང་ཐུགས་ལ་འདོགས་པར་ཞུ། ད་རེས་ནི་
བདག་ཅག་གི་མཁན་པོའང་ཕྱོགས་སུ་ཕེབས་ཟིན་ཅིང་
། ལྷག་པར་ཕེབས་གྲ་ཡག་མོ་ཞིག་ཀྱང་
ཞུ་ཁོམ་མི་འདུག་པས་གང་ནས་བསམ་ཡང་གདན་མི་སྤོབས་པ་འདུག་ལགས་ཅེས་ཞུས་པར་ཡང་།
ཀུན་མཁྱེན་ཆེན་པོའི་གདན་ས་དེར་སྔ་མོ་ནས་འོང་བསམ་བཞིན་ཡོད་ཀྱང་འདི་འདྲའི་ངང་ལ་ལུས་
སོང་ཞིང་། ཕྱི་ལོ་ས་སྐྱར་ལམ་འབྲས་ཤིག་ཀྱང་བཤད་སེམས་པ་ཡོད་པས་ཁྱེད་རྣམས་ཆོས་ཞུ་
བར་དེ་དུས་ཕེབས་ཤོག །དེ་རྗེས་ནི་ཨེ་ཁོམ་ཡང་མི་ཤེས་པས་ད་རེས་ཡུན་རིང་འདུག་ཁོམ་
མེད་ཀྱང་གནས་མཇལ་ཞིག་དང་འབྲེལ་ནས་སྐོར་ཙམ་འོང་རྒྱུ་ཡིན་པས་གྲ་སྒྲིག་གང་ཡང་མི་
དགོས། ངས་ཁྱེད་རྣམས་ལ་དཀའ་ལས་འདི་འདྲ་གཏད་མ་བསམ་སྟེ་གསུངས་ནས་དངོས་སུ་
ཕེབས་པ་དང༌། མུས་སྟག་མོ་གླིང་དགོན་གྱིས་ཕྱི་ལོར་གདན་ཞུའི་གསོལ་འདེབས་ཞུས་པར་
ཡང་འདི་དང་ཆ་འདྲ་བའི་བཀའ་ལན་གནང་ཚུལ་སོགས་གོང་དུ་གསལ་བ་ལྟར་དང་། སློབ་
མ་འགའ་ཞིག་སླར་གཅར་རྒྱུ་ཞུས་པར་ཡང་ཕྱི་ལོའི་ལོ་མགོར་འོང་ན་ལེགས་ཚུལ་གསུངས་ཤིང་།
གདན་ས་བླ་བྲང་ཤར་གྱི་ཡང་སྟེང་ལམ་འབྲས་ལྷ་ཁང་ཉམས་གསོའི་ལས་གྲྭའང་འདི་ལོ་ངེས་པར་
ཚར་བ་བྱ་དགོས་གསུངས་ཏེ་ཕྱི་སྐྱ་མ་གྲུབ་གོང་ནས་ནང་རྟེན་ལམ་འབྲས་བླ་བརྒྱུད་བཞུགས་ཁྲི་མཆོད་
ཅོག་དང་བཅས་པ་གྲུབ་པར་མཛད་དེ་ཀྱེ་རྡོར་བཀའ་བབས་རྣམ་བཞི་སོགས་ཡི་དམ་རབ་འབྱམས་
སོ་སོའི་བླ་བརྒྱུད་དང་ལྷ་ཚོགས། དཀྱིལ་འཁོར་བཅས་ཐད་ཐད་དུ་ཞིབ་པར་འབྲི་རྒྱུའི་ཞལ་



དཔལ་ས་སྐྱའི་རིག་མཛོད།
བཀོད་ངོ་མཚར་བ་དང་བཅས་པའི་ལྡེབས་རིས་རྣམས་དགུན་ནས་དབུ་བཙུགས་ཤིང་།
E
གནས་རྟེན་འབྲེལ་མཛད་སྒོའི་དུས་ཀྱང་བཏབ་པར་མཛད་པ་དང་། མདོ་ཁམས་ཁྲི་ཚོ་དགོན་
པས་མདོ་སྨད་ཀྱི་གདུལ་བྱ་རྣམས་ལ་ཐུགས་བརྩེ་བས་དགོངས་ཏེ་ཅིས་ཀྱང་ཁམས་ཕྱོགས་སུ་
ཕེབས་པའི་གསོལ་འདེབས་ནན་ཆེན་ཞུས་པར་ཡང་། གུར་མགོན་གྱི་སྐུ་རྗེ་ཉིད་ཀྱི་ཐུགས་
གཙིགས་ཤིན་ཏུ་ཆེ་བར་མཛད་པ་ཞིག་ཡོད་པ་དེ་དང་ཤོག་སྒོར་ཁྲི་ཕྲག་སོགས་ཀྱི་གནང་
སྦྱིན་བསྩལ་ཏེ། ད་རེས་སྐྱབས་མགོན་བདག་ཁྲི་རིན་པོ་ཆེ་མཆོག་གི་བཀའ་ལུང་དང་ཁོ་བོའི་
རྨི་ལྟས་སོགས་གང་ནས་བསམས་ཀྱང་ཁྱེད་རྣམས་ལ་ཕན་ཐོགས་དཀའ་བར་འདུག་ཅིང་།
རྐྱེན་ངན་འདྲ་མ་བྱུང་ཚེ་ཕྱི་ལོ་ངེས་པར་འོང་ཆོག་པས་རེ་ཞིག་ཁྱེད་རྣམས་སེམས་མ་ཕམ་པར་རང་
ཡུལ་དུ་སོང་ནས་སྡེ་དགོན་སློབ་འབངས་ཡོངས་ལ་སྐད་ཆ་ཡག་པོ་ཤོད་ཅིག་གསུངས་ཏེ་ཕེབས་
པར་མ་གནང་བ་དང་། ཡང་ཟླ་བ་གཏན་ནས་མེད་པའི་ནུབ་ཅིག་ཟླ་འོད་ལས་ཀྱང་ལྷག་པའི་
འོད་ཀྱིས་ཕྱོགས་ཐམས་ཅད་མངོན་པ་ཞིག་ཀུན་
ན་གྱིས་གསལ་སྣང་དུ་གྱུར་སྐབས། རྗེ་ཉིད་ཐུགས་



ཏུཉྩ།
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
མཚར་ཆེ་ཁུལ་གྱིས། ཨེ་འདི་ཅི་ཡིན་ནམ། སྔར་མཁྱེན་སྤྲུལ་རིན་པོ་ཆེ་འཇམ་དབྱངས་ཆོས་ཀྱི་
བློ་གྲོས་སྐུ་ཞིང་ལ་ཕེབས་པ་ནའང་འདི་འདྲ་ཞིག་བྱུང་བར་བརྟེན། རྣམ་ཐར་གསོལ་འདེབས་
སུའང་ཉིན་མཚན་བྱེ་བྲག་མེད་པར་གསལ་བ་དང་ཞེས་པའི་ཚིག་དེ་བྱས་པ་ཡིན་གསུངས་ཤིང་།
མཐའ་མའི་ལམ་འབྲས་དེ་གསུངས་སྐབས་ཀྱང་ཕྱོགས་ཀྱི་ཞལ་སློབ་རྣམས་ལ་ད་སྐབས་འོང་ན་
ལེགས་ཚུལ་གྱི་གསུང་ཆ་སོགས་གནང་སྟེ་ཐུགས་བརྩེ་བའི་ཞལ་གདམས་མང་པོ་གསུངས་ཤིང་།
སློབ་མ་རྣམས་ཕྱིར་ལོག་སྐབས་སྔར་དང་མི་འདྲ་བའི་ཐུགས་འཕྲེང་ཚུལ་གྱིས་འབྲལ་མི་ཕོད་པ་
ལྟར་མཛད་པ་སོགས་ཡུན་རིང་མི་བཞུགས་པའི་དོགས་གཞི་ཅན་གྱི་གསུང་མང་དུ་བསྩལ་ཀྱང་
རྨོངས་རྒན་བདག་ཅག་གིས་ནི་རྐྱེན་ངན་རང་ཐོག་ལ་མ་བབས་བར་དུ་ཅིའང་མ་ཤེས་པར་ཕྱིས་
འགྱོད་པའི་གཞི་ཙམ་དུ་ཟད། གཞན་ཡང་ཞིང་འདིའི་གདུལ་བྱ་རྣམས་ཀྱི་བསོད་ནམས་མར་
ངོར་སྤྱོད་པས་ནག་པོའི་ཕྱོགས་མངོན་པར་དགའ་ཞིང་དགོད་པ་དང་། དཀར་ཕྱོགས་ཀྱི་ལྷ་དང་
སྲུང་མ་རྣམས་ཀྱིས་མ་བཟོད་པར་གདུང་བའི་ཆོ་ངེ་འདོན་པའི་ལྟས་སུ་ས་ཆེན་པོ་འདིའང་རབ་
ཏུ་གཡོས་པས་ས་སྐྱ་དང་ལྷ་རྩེ་སོགས་ཀྱི་ཁང་པ་མང་པོ་རྡིབ་སྐྱོན་ཤོར་བ་དང་། ས་སྐྱའི་རྒྱབ་རི་
ནས་འུར་སྒྲ་སྒྲོག་པ། རྟག་འཚེར་གངས་རིའི་ཁ་བ་ཐམས་ཅད་རང་བཞིན་གྱིས་ཆབ་ཏུ་ཞུ་ཞིང་།
དོན་མེད་དུ་མི་རྣམས་ཀྱི་སེམས་མི་སྐྱིད་པ་དང་སྔར་ཕན་རྒན་རབས་རྣམས་ཀྱིས་ཀྱང་མཐོང་ཐོས་
མ་མྱོང་བའི་ལོ་ཉེས་ཆེན་པོ་བྱུང་བ་སོགས་མི་དགེ་བའི་མཚན་རྟགས་སྣ་ཚོགས་འབྱུང་བའི་མུར།
སྤྲེལ་འཛོམ་གྲོང་སྡེས་ལོ་རིམ་ལ་གདན་དྲངས་པའི་སྐབས་ནས་སྐུ་ངལ་ཆེ་བའི་རྐྱེན་དང་བསྡོངས་
ཏེ་ཚ་བའི་སྙུང་གཞི་ཅུང་ཟད་བཞེས་ཤིང་། གདན་སར་ཕེབས་འཕྲལ་བར་སྐབས་སུ་མཐོང་ཐོས་
ཀྱིས་དབེན་པའི་དཔལ་ས་སྐྱའི་ངོ་མཚར་རྟེན་བཞིའི་ཡ་གྱལ་གཡུ་མཁར་མོའི་སྒྲོལ་མ་སེམས་
དཔའ་སུམ་བརྩེགས་དེའང་གློ་བུར་བར་མཇལ་བ་རྟེན་འབྲེལ་ཁྱད་པར་ཅན་དུ་དགོངས་ནས་
ཁྲུས་གསོལ་དང་མཇལ་སྨོན་གནང་བ་མ་ཟད་ལྷ་ཁང་ཆེན་མོའི་གནས་བརྟེན་རབ་འབྱམས་ལའང་
{@]



དཔལ་ས་སྐྱའི་རིག་མཛོད།
མཇལ་སྨོན་ཞིབ་པར་མཛད་དེ་སླར་སྐུ་ངལ་གསོ་ཁོམ་མ་གནང་བར་སྒྲུབ་སྐོར་གསུམ་སོགས་
ཀྱི་བཀའ་དབང་གནང་བས་ཚ་བའི་སྙུང་གཞི་ཇེ་ལྕིར་ཕེབས་ཀྱང་སྐུ་གཟུགས་ཀྱིས་ནམ་ལྕོགས་
བར་དུ་བཀའ་དབང་གནང་མཚམས་བཞག་མ་གནང་བའི་མཐར་ཆུ་བྱ་ལོའི་ཟླ་བ་དྲུག་པའི་ཚེས་
o/
g
བཅུ་བཞི་ནས་སྙུན་གཞི་ཆེར་བཞེས་ཚུལ་བསྟན་པས། ལྷ་རྗེ་དང་སྐུ་རིམ་སོགས་ཇི་ལྟར་བསྒྲུབ་
ན་ལེགས་སམ་ཞུས་པར་དེ་འདྲ་དགོས་ཨེ་འོང་གསུངས་ཤིང་། སླར་ནན་གྱིས་ཞུས་ཚེའང་དེ་
ལྟ་ན་ཞབས་རིམ་འདྲ་བསྒྲུབ་ན་ཆོག་མོད། ཁོ་བོར་ནི་ཕན་ཐོགས་མི་འོང་། འོན་ཀྱང་སྒྲོལ་མ་
དང་ཡིག་བརྒྱ་འདོན་ཅིག་གསུངས་ཀྱང་ཕྱོགས་ཀྱི་དགོན་སྡེ་ཆེ་ཕྲ་མང་པོར་ཞབས་རིམ་ཞུ་མཁན་
མངགས་ཤིང་། གདན་སར་ཡང་ཞབས་རིམ་ཆེ་རིགས་མང་པོ་ཞུས་ཀྱང༌། འགྲོ་བ་རྣམས་
ཀྱི་ལེགས་བྱས་ཀྱི་འཕེན་པ་ངེས་པར་ཟད་པ་དང་། དམ་པའི་སྐུ་མཐའ་མའི་མཛད་པ་མི་རིང་
བར་སྟོན་བཞེད་དེ་དྭངས་བསྐྱེད་མ་བཞེས་པ་ན། ཕྱི་ཉིན་ལྷ་རྗེས་ནན་གྱིས་ཕྱག་རྩ་མཇལ་ཏེ་
སྨན་ཁང་ཆེན་པོ་ཞིག་ལ་ཕེབས་དགོས་ཚུལ་ཞུས་པར་ཡང་། ཉིན་གཉིས་རིང་གང་དུའང་མི་འགྲོ།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
9
དེ་ནས་ཁྱེད་རྣམས་ཤེས་གསུངས་ནས་ཕེབས་པར་མ་གནང་། དེ་དག་གི་སྐབས་སུ་ཉེ་གནས་
གྲགས་པ་བཟང་པོར་ཁའུ་བྲག་རྫོང་དང་ཞབས་བརྟན་ལྷ་ཁང་གི་སྒྲུབ་ཕུག །གོང་མ་རྣམ་ལྔའི་
ཕྱི་རྟེན་རྣམས་བསྐྱར་བཞེངས་བྱ་རྒྱུ་དགོངས་པའི་ལྷག་མ་ཡིན་ཚུལ་ཟུར་ཙམ་དང་། རྗེ་ཉིད་སྐུ་
ན་གཞོན་ནུའི་དུས་ནས་ཞབས་ཕྱིར་འབྲངས་པའི་སྐུའི་ཚ་མོ་ཨ་ནེ་ཚེ་དབང་ལྷ་མོས་ད་རེས་ཀྱི་
སྙན་གཞི་དྭངས་བསྐྱེད་མེད་པ་འདི་འདྲར། སྐུ་གེགས་ཆེན་པོ་འདྲ་ནི་མེད་དམ་ཞུས་པར། ཁྱོད་
ཀྱིས་ཅི་འདྲ་སེམས་བཞིན་འདུག་གསུངས། དེ་ལ་ངས་ནི་ཕྲིན་ལས་ཀྱི་ལྷག་མ་ད་དུང་མ་རྫོགས་
པས་མི་སྐྱོན་ནམ་སྙམ་པ་ལགས་ཞུས་པར། ད་ང་རང་གིས་བསྒྲུབ་དགོས་སྙམ་པའི་བྱ་བ་ཆེ་རིགས་
མ་ཟིན་པ་མེད་པས། ཕྲིན་ལས་ཀྱི་ལྷག་མའང་དེ་ཙམ་གྱིས་མ་རྫོགས་པ་ཡིན་རྒྱུ་མ་རེད་ལ། སྔོན་
སངས་རྒྱས་བཅོམ་ལྡན་འདས་ཀྱི་རྡོ་རྗེའི་སྐུ་ཡང་མཐར་མི་རྟག་པའི་ཚུལ་བསྟན་ཅིང་། རྗེ་བཙུན་
གོང་མ་རྣམས་ཀྱིས་ཀྱང་དེ་ལྟ་བུའི་མཛད་པ་རིམ་པར་བསྟན་པ་ཁྱོད་ཀྱིས་ཤེས་གསལ་ཡིན་པས།
ད་ངའང་ཡུན་རིང་ཨེ་སྡོད་མི་ཤེས། འོན་ཀྱང་ཁྱོད་ཀྱིས་ཚེ་འདིའི་སྐྱིད་སྡུག་ཐམས་ཅད་ང་ལ་རེ་
བ་དང་ལྷག་ཏུ་བྱ་བ་ཆེ་ཆུང་ཀུན་ངའི་བསམ་པ་བཞིན་མ་བསྒྲུབས་པ་མེད་སྟབས།
རང་རེའི་བར་
དམ་ཚིག་ཤིན་ཏུ་གཙང་བ་ཡིན། ད་དུང་ཚེ་ཇི་ཙམ་ཐུབ་ཀྱི་བར་གནས་འདི་རང་དུ་སྡོད་ལ་སྔར་
བཞིན་མཁའ་སྤྱོད་ཀྱི་ཉམས་ལེན་ལ་བརྩོན་པར་གྱིས་དང་། ཕྱི་མ་དག་པའི་ཞིང་དུ་འཕྲད་ངེས་
པ་ཡིན་ནོ་ཞེས་སོགས་ཀྱི་ལུང་བསྟན་དབུགས་དབྱུང་བསྩལ་མཐར་མདུན་གྱི་ནམ་མཁར་ཕྱག་
བརྐྱང་ནས་ཁྱོད་ཀྱིས་མཇལ་ལམ། འཇམ་དབྱངས་ཆོས་ཀྱི་བློ་གྲོས་དང་རྗེ་བཙུན་རྡོ་རྗེ་རྣལ་འབྱོར་
མ་བྱོན་འདུག་གོ་ཞེས་སོགས་གསུངས་ཤིང་། གཞན་ཡང་བདག་ཅག་སྐུ་མདུན་ན་ཡོད་སྐབས་
སྤོས་བསང་ཡང་ཡང་བདུགས་ཤིག་གསུང་པ་དང་དྲུང་ན་སུའང་མེད་སྐབས་ཕྱག་གིས་མཆོད་པ་
ལ་སོགས་པའི་བརྡ་ཐབས་མང་དུ་མཛད་པས་མཚོན་དག་པའི་སྣང་བ་རབ་འབྱམས་ལ་ཐུགས་
གཞོལ་ཞིང་། སྐབས་སྐབས་སུ་ནམ་མཁའ་ལས་རྔ་ཆུང་དང་ཌ་མ་རུའི་སྒྲ་གྲག་པ་དང་། བར་
gl/



ཤུ་
དཔལ་ས་སྐྱའི་རིག་མཛོད།
སྣང་འཇའ་སྤྲིན་གྱིས་གང་བ་སོགས་ངོ་མཚར་བའི་རྟགས་མཚན་སྣ་ཚོགས་ཀྱང་འབྱུང་བཞིན་པའི་
མུར༑ སྔར་རྗེ་ཉིད་ཀྱིས་ཉིན་གཉིས་རིང་གང་དུའང་མི་འགྲོ་གསུངས་པའི་ཉིན་གཉིས་པ་དེ་རང་
སྟེ༑ རྗེ་ཉིད་དགུང་གྲངས་བདུན་ཅུ་རྩ་ལྔ་བཞེས་པ་རབ་བྱུང་བཅུ་བདུན་ཆུ་མོ་བྱའི་ལོའི་ཟླ་བ་དྲུག་
པའི་ཚེས་བཅུ་བདུན་ཉི་དྲོས་སྦྲུལ་གྱི་ཐུན་མཚམས་ཐ་མའི་ཆ་ལ་བབས་པ་ན། ཞལ་ལྷོ་ཕྱོགས་
སུ་གཟིགས་བཞིན་སྐུ་དྲང་པོར་བསྲངས་ཏེ་རེ་ཞིག་གཟུགས་སྐུའི་བཀོད་པ་ཆོས་དབྱིངས་སུ་བསྡུས་
པར་མཛད་དོ། །དེའི་ཚེ་སྐུ་སྔར་བས་གཟི་མདངས་ཆེ་ལ་སྐུ་མདོག་དཀར་ཞིང་འོད་ཟེར་འཕྲོ་སྙམ་
བྱེད་པ་དང་ཞལ་ངོས་ཀྱི་གཉེར་མའང་ཆེར་མི་མངོན་པར་གྱུར་ཅིང་། བླ་བྲང་ནས་ཆུ་མིག་རྫིང་
ཁ་དང་ལྷ་ཁང་ཆེན་མོའི་ཕྱོགས་སོ་སོར་འཇའ་དཀར་དར་ཐག་འཐེན་འདྲ་ཟུག་པ་དང་གཟིམ་
ཆུང་དུ་སྔར་ཚོར་མ་མྱོང་བའི་དྲི་བཟང་གིས་ཁྱབ་པ་སོགས་ངོ་མཚར་བའི་མཚན་ལྟས་དུ་མ་བྱུང་ཞིང་།
མི་རིང་བར་སྙིང་ལ་གཟན་པའི་གཏམ་ངན་གྱི་ཉག་ཕྲན་དེ་ཕྱོགས་དང་ཕྱོགས་སུ་གནས་པའི་
སློབ་འབངས་རྣམས་ཀྱི་སྒྲ་འཛིན་ལ་ཐེབས་པས་གློ་སྙིང་མིག་གསུམ་ཅིག་ཅར་དུ་ཕྱུང་བ་ལྟ་བུའི་
སྡུག་བསྔལ་གྱི་ཚོར་བ་དྲག་པོས་གདུངས་པའི་སྨྲེ་ངག་འདོན་བཞིན་ཕྱོགས་ཐམས་ཅད་ནས་ན་
བུན་འཐིབས་པ་ལྟར་སྐུ་གདུང་མཆོད་མཇལ་ལ་ལྷགས་ཏེ། ལ་ལ་བརྒྱལ་ཞིང་འགྲེ་ལྡོག་བྱེད་
པ་དང་། ལ་ལ་ངུ་ཞིང་ཆོ་ངེ་འདོན་པ་སོགས་གནམ་ས་བླ་འོག་འགྱུར་འདྲའི་སྨྲེ་ངག་གི་སྒྲ་བར་
མེད་དུ་གྲག་པས། ཆོས་དབྱིངས་ཞི་བ་ཆེན་པོའི་ཀློང་དུ་ཡུན་རིང་གཟིམས་སུ་མ་སྟེར་བར་
དགོངས་ཞག་གསུམ་པའི་མཐར་དབུ་གཙུག་འཕར་ཞིང་། ཤངས་བུག་གཡས་གཡོན་ནས་བྱང་
སེམས་དཀར་དམར་མང་དུ་བྱོན་པ་དང་བཅས་ཟུང་འཇུག་ལོངས་སྤྱོད་རྫོགས་པའི་སྐུར་བཞེངས་
པའི་ཚེ་ནའང་སྐལ་བ་དང་ལྡན་པ་འགའ་ཞིག་གི་མཐུན་སྣང་ལ་གཟིམ་ཆུང་གི་ཡང་སྟེང་དུ་བར་
སྣང་ནས་བུམ་པ་ཞིག་བབས་པའི་ནང་ནས་མེ་ཏོག་སྔོན་པོ་ཞིག་ཤར་བ་དང་། སླར་བར་སྣང་
ནས་མེ་ཏོག་སྣ་ཚོགས་ཀྱི་ཆར་བབ་བཞིན་ཇེ་མཐོར་གཤེགས་པ་སོགས་མཇལ། གཞན་ཡང་དེའི་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཚེ་དཔལ་ས་སྐྱའི་སྐྱབས་མགོན་བདག་ཁྲི་རྡོ་རྗེ་འཆང་ཆེན་པོ་མཆོག་གིས་ཀྱང་བདག་ཉིད་ཆེན་
པོ་འདི་དགོངས་པ་ཞི་དབྱིངས་སུ་མནལ་བ་སྤྱི་དང་བྱེ་བྲག་གི་བསྟན་པ་རིན་པོ་ཆེའི་གོད་ཆག་
ཆེན་པོར་དགོངས་ཏེ། ཐུགས་ཕམ་ཚད་མེད་པའི་སྒོ་ནས་དགོངས་རྫོགས་ཀྱི་རིམ་པ་རྒྱ་ཆེན་པོ་
དང༌། དེ་ལས་ཀྱང་ད་ནི་ཡང་སྲིད་རིན་པོ་ཆེ་འཁྲུལ་པ་དང་བྲལ་བ་ཞིག་མྱུར་དུ་འབྱོན་པར་གསོལ་
བ་འདེབས་རྒྱུ་ཁོ་ན་དགོས་ཕན་ཆེ་བར་གཟིགས་ནས་གདུང་དབྱངས་གསོལ་འདེབས་ཤིག་ཀྱང་
མཛད་པ་ནི།
སྤངས་རྟོགས་མཐར་ཕྱིན་སྟོན་པ་རྫོགས་སངས་རྒྱས། །
ཟབ་ཞི་སྤྲོས་བྲལ་དོན་དམ་དམ་པའི་ཆོས། །
རིག་གྲོལ་གཉིས་ལྡན་འཕགས་ཚོགས་དགེ་འདུན་ཏེ། །
བསླུ་མེད་རིན་ཆེན་གསུམ་གྱིས་བདེན་བྱིན་སྩོལ། །
o[Hia



དཔལ་ས་སྐྱའི་རིག་མཛོད། །
h
ངག་ལ་དབང་བསྒྱུར་འཇམ་མགོན་ས་སྐྱ་པའི། །
ཟབ་རྒྱས་ཆོས་ཀྱི་སྒྲ་དབྱངས་ལེགས་བསྒྲགས་ནས། །
སྐལ་ལྡན་གདུལ་བྱའི་བློ་གྲོས་རྒྱས་མཛད་པའི། །
བསྟན་པའི་གསལ་བྱེད་ཆེན་པོར་གསོལ་བ་འདེབས། །
མགོན་ཁྱེད་རིང་ནས་ཐུགས་བསྐྱེད་ཟབ་མོའི་མཐུས། །
བརྩེ་ཆེན་བསྟན་པའི་ཁུར་ཆེན་འདེགས་བཞིན་དུ། །
གློ་བུར་ཆོས་དབྱིངས་ཞི་བ་ཆེན་པོའི་ཀློང་། །
ངོ་མཚར་གཟུགས་སྐུ་བསྡུས་འདི་ཅི་ཡི་ཚུལ། །
བསྟན་པའི་ཉི་མ་ནག་ཕྱོགས་སྤྲིན་གྱིས་བསྒྲིབས། །
སྙིགས་མའི་རྒུད་ཚོགས་རླུང་ལྟར་འཚུབ་པའི་དུས། །
མགོན་ཁྱེད་ཉེར་ཞིའི་དབྱིངས་སུ་རབ་གཞོལ་ན། །
བདག་སོགས་འགྲོ་བའི་མགོན་སྐྱབས་སུ་ལ་རེ། །
དེ་ཕྱིར་བརྩེ་ཆེན་རྟ་བདུན་རླུང་ཤུགས་ཀྱིས། །
ཉེར་དྲངས་མཆོག་སྤྲུལ་ཉིན་བྱེད་གཞོན་ནུའི་དཔལ། །
དགེ་མཚན་འོད་སྟོང་སྣང་བ་སྤྲོ་བཞིན་དུ། །
སྐལ་བཟང་ཤར་རིའི་ཕྲག་པར་མྱུར་འཆར་ཤོག །
མཁས་བཙུན་བཟང་པོའི་རྣམ་ཐར་གཙང་མ་ཡིས། །
བརྩེ་ཆེན་བསྟན་པའི་རྒྱལ་མཚན་སྲིད་རྩེར་སླར། །
བསྒྲེང་ལ་འཇིགས་པ་མེད་པའི་རྣམ་དཔྱོད་རྩལ། །
ཟླ་བྲལ་མཆོག་གི་སྤྲུལ་སྐུ་མྱུར་འབྱོན་ཤོག །



རྒྱུ
སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
བསླུ་མེད་རྒྱལ་བ་རྒྱ་མཚོའི་བྱིན་རླབས་དང་། །
ཆོས་ཉིད་རྟེན་འབྱུང་ཟབ་མོའི་བདེན་མཐུ་དང་། །
བདག་ཅིག་ལྷག་བསམ་དག་པའི་ནུས་སྟོབས་ཀྱིས། །
སྨོན་པའི་དོན་རྣམས་བདེ་བླག་འགྲུབ་གྱུར་ཅིག །
ཅེས་དང་། དེ་བཞིན་ཐུགས་སྲས་རྣམས་ཀྱིས་མཛད་པའི་སྨྲེ་ངག་གསོལ་འདེབས་དང་མྱུར་
བྱོན་གསོལ་འདེབས་འགའ་ཞིག་ཀྱང་ཡོད་མོད་འདིར་ནི་རེ་ཞིག་སྤྲོས་མཚམས་བཞག་གོ །
ཟླ



བཅོ་ལྔ། ཚོགས་གཉིས་ཀྱི་གཞི་མ་དགོངས་རྫོགས་ཀྱི་རིམ་པ་ཇི་ལྟར་
སྒྲུབ་པའི་ཚུལ་མདོ་ཙམ་བརྗོད་པ།
དེ་ནས་སྐུ་གདུང་རིན་པོ་ཆེ་ལོངས་སྐུའི་ཆ་བྱད་ཅན་དུ་བཞེངས་པ་ལ་སྐུ་ཁྲུས་ལེགས་པར་
གསོལ་ནས་མཆོད་པའི་བྱེ་བྲག་བསམ་གྱིས་མི་ཁྱབ་པའི་དབུས་སུ་བཞུགས་སུ་གསོལ་ཏེ། ཞལ་
སློབ་བརྒྱ་ཕྲག་འགའ་ཡིས་བླ་མཆོད་དང་ཀྱེ་རྡོར། མཁའ་སྤྱོད། ཀུན་རིག་བཅས་ཀྱི་སྒྲུབ་མཆོད་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
དང་སྦྲགས་པའི་གདུང་མཆོད་དང་དབུས་གཙང་གི་དགོན་སྡེ་ཆེ་ཕྲར་བསྙེན་བཀུར། གཞན་ཡང་
ཕྱོགས་དང་ཕྱོགས་ནས་འདུས་པའི་གདུང་མཇལ་བ་ཁྲི་ཕྲག་ལ་མཇལ་ཁ་གཏོང་བ་སོགས་ཆེས་
ཐོག་མར་གྱུར་པའི་དགོངས་རྫོགས་ཀྱི་རིགས་རྣམས་ཞག་བདུན་གྱི་ནང་ཚུན་ལ་བསྒྲུབ་ཅིང་། དེ་
ནས་སྐུ་གདུང་རིན་པོ་ཆེ་སྤྲུལ་པའི་ལྷ་ཁང་ཆེན་མོར་གདན་དྲངས་ཏེ། ལྷ་ཁང་མཁན་ཆེན་ཀླུ་སྒྲུབ་
རྒྱ་མཚོ་མཆོག་དང་། མཆོག་སྤྲུལ་དགེ་ལེགས་རིན་པོ་ཆེ་སོགས་ཐུགས་སྲས་དམ་པ་འགའ་ཡིས་
དབུ་མཛད་ཞལ་སློབ་བརྒྱ་ཕྲག་གཉིས་ལྷག་གིས་གདུང་ཁང་གི་ཕྱོགས་སོ་སོ་ནས་ཀྱེ་རྡོར་དང་།
མཁའ་སྤྱོད། ཀུན་རིག །འབྱུང་འདུལ་བཅས་ཀྱི་ཞུགས་མཆོད་ལ་བརྟེན་ནས་ཞུགས་ལ་ཕུལ་བའི་
ཚེ་ནའང་གདུང་ཁང་ལ་འོད་དཀར་འཁྱིལ་བ་དང་། གདུང་དུད་རྣམས་མཆོད་རྫས་ཀྱི་གཟུགས་སུ་
འཁྱིལ་བ། དབུ་གཙུག་འཕར་བའི་གདུང་རུས་ཐག་སྒྲ་དང་བཅས་མེ་ནང་ནས་མ་ཉམས་པར་ཚུར་
བྱོན་པ། གདུང་རུས་ལས་སིནྡཱ་ར་
མང་དུ་ཕེབས་པ་སོགས་ངོ་མཚར་
བའི་ལྟས་རྣམས་ཀུན་གྱིས་མཐུན་
སྣང་དུ་གྱུར་ཅིང་། གདུང་རུས་
རྣམས་ལས་ཆ་ཤས་ཙམ་ནི་དེར་
འདུས་བུ་སློབ་རྣམས་ལ་བགོ་བཤའ་
བགྱིད་པ་དང་ཕལ་ཆེ་བར་ནི་གདུང་
ཚྭ་ཁྲི་ཕྲག་འགའ་ཞིག་བཏབ་སྟེ་
ཕྱོགས་དང་ཕྱོགས་སུ་གནས་པའི་
ཞལ་སློབ་རྣམས་ལ་གདུང་སྐལ་གྱི་
དོད་དུའང་ཕྱེད་ཙམ་ཕུལ་ཞིང་།



དཔལ་ས་སྐྱའི་རིག་མཛོད།
ཕྱེད་ཙམ་ནི་གདན་ས་གཞུང་ནས་མ་རྩ་གནང་བའི་ཁར་དབུ་འཛིན་དཔལ་ལྡན་དོན་ཡོད་ལ་སོགས་
པའི་གདན་སའི་ཞལ་སློབ་རྣམས་ཀྱིས་ཉིན་
2
མཚན་ལྟོས་མེད་དུ་ལས་ཁུར་བཞེས་པའི་
ཐོག །གོང་མ་བདག་ཁྲི་རྡོ་རྗེ་འཆང་ཆེན་པོ་
མཆོག་ནས་གཏོས་ཆེའི་ཞལ་འདེབས་དང་
གདན་སའི་བུ་སློབ་རྣམས་ཀྱིས་གཙོས་ཞལ་
སློབ་ཁག་གིའང་ཞལ་འདེབས་མཚོན་ཙམ་
གནང་བ་བཅས་ཀྱི་ཤོག་སྒོར་ཁྲི་ཕྲག་བདུན་
ཅུར་ཉེ་བ་ལས་གྲུབ་པའི་ནང་རྟེན་གསེར་
དངུལ་སྦྲགས་མའི་གདུང་རྟེན་ཐོག་ཚད་
གཉིས་ཅན་རྒྱན་སྤྲོས་དང་སྐུ་གཟུངས་
སོགས་ཚད་དང་ལྡན་པའི་དཀར་ཆག་ཟུར་གསལ་ལྟར་དང་། ཕྱི་རྟེན་རྡོ་བཟང་ལས་གྲུབ་པའི་
རྣམ་རྒྱལ་མཆོད་རྟེན་ཐོག་ཚད་གཉིས་ལྡན་སོགས་མ་འོངས་གདུལ་བྱའི་བསོད་ནམས་གྱི་མཆོད་
སྡོང་ཆེན་པོར་རིམ་བཞིན་བཞེངས་པ་རྣམས་ཀྱི་ནང་དུ་བཞུགས་སུ་གསོལ་ལོ། །དེ་ནས་གདན་ས་
གཞུང་ནས་རྗེ་ཉིད་གཙོ་བཞུགས་ཀྱི་མཆོད་ཐང་ཆེན་མོ་དང་སྨན་འཇིམ་ལས་གྲུབ་པའི་འདྲ་སྐུ་
ངོ་མཚར་ཅན་དང་། ཞལ་སློབ་བསོད་ནམས་འཕེལ་དང་བསོད་ནམས་ཚེ་རིང་ཟུང་གིས་ནཱ་རོ་
མཁའ་སྤྱོད་མའི་མཆོད་ཐང་ལྷན་དྲུབ་ཆེན་མོ་བཞེངས་པ་༼ཞལ་སློབ་ཆོས་གྲགས་རྒྱ་མཚོས་རྗེ་བླ་མའི་མཛད་རྣམ་
ལོགས་བྲིས་སུ་བཀོད་པ་༽སོགས་ཕྱོགས་ཀྱི་ཐ་གྲུ་ཀུན་ཏུ་ཁྱབ་པའི་ཞལ་སློབ་རྣམས་ཀྱིས་རྗེ་བླ་མའི་འདྲ་
སྐུ་དང་བྲིས་ཐང་མང་པོ་བཞེངས་པ་དང༌། བསགས་སྦྱང་དང་བཟླས་བརྗོད་རིགས་ལ་ཁས་
ལེན་དང་དབེན་པའི་རི་ཁྲོད་འགྲིམ་པར་དམ་བཅའ་བ་སོགས་རང་གཞན་གྱི་རྒྱུད་ལ་རླབས་པོ་



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
ཆེའི་ཚོགས་གཉིས་རྫོགས་པ་དང་རྗེ་བླ་མའི་ཐུགས་དགོངས་ཡོངས་སུ་རྫོགས་པའི་ཐབས་
བླ་ན་མེད་པར་གྱུར་པ་རྣམས་ཀྱང་ངང་གིས་གྲུབ་པ་དང་། གཞན་ཡང་གདན་ས་གཞུང་ནས་
ལོ་རེ་བཞིན་དུས་དྲན་གྱི་མཆོད་པར་དམིགས་པའི་མཁའ་སྤྱོད་སྒྲུབ་མཆོད་ཉིན་ལྔ་ཅན་ཞིག་
བཙུགས་པར་མཛད་པ་དང་། དེ་ཉིད་རྒྱལ་བསྟན་ནམ་གནས་ཀྱི་བར་དུ་རྒྱུན་བསྲིང་བར་བྱ་
བའི་ཕྱིར་ཞལ་སློབ་བློ་གྲོས་རྒྱ་མཚོས་འབྱོར་རྩ་འཇོག་པར་མཛད་པ། དེ་བཞིན་སྐྱབས་མགོན་
བདག་ཁྲི་རིན་པོ་ཆེ་མཆོག་གིས་རྗེ་བཙུན་གོང་མ་རྣམ་ལྔའི་མཆོད་རྟེན་རྣམས་རྡོ་བཟང་བཀོད་
ལེགས་ཁོ་ནས་བསྐྱར་བཞེངས་མཛད་པ་དང་། ཨ་མདོ་བླ་མ་གྲགས་པ་བཟང་པོས་གནས་
མཆོག་ཁའུ་བྲག་རྫོང་རྟེན་དང་བརྟེན་པར་བཅས་པ་བསྐྱར་བཞེངས་མཛད་པ། ཞལ་སློབ་
གྲགས་པ་བཟང་པོས་ཞབས་བརྟན་ལྷ་ཁང་གི་བདུད་འདུལ་ཕུག་པ་བསྐྱར་བཞེངས་གནང་བ་
སོགས་ཐུགས་དགོངས་ཀྱི་ལྷག་མར་ཞལ་གྱིས་བཞེས་པའི་རིགས་རྣམས་ཀྱང་རིམ་པས་ལེགས་
གྲུབ་བྱུང་བ་དང་། ཁྱད་པར་གདན་ས་གཞུང་ནས། ཁའུ་བྲག་རྫོང་དུ་སྒྲུབ་པའི་གྲྭ་



དཔལ་ས་སྐྱའི་རིག་མཛོད།
ཚང་བསྐྱར་དུ་འཛུགས་རྒྱུའི་ཐུགས་ཁུར་བཞེས་བཞིན་པ་དང་འཕགས་བོད་ཕྱོགས་མཐར་ཁྱབ་པའི་
ཐུགས་སྲས་རྣམས་ཀྱང་འགའ་ཞིག་ཀློག་པ་ཐོས་བསམ་གྱི་བདུད་རྩིར་ངོམས་མེད་དུ་རོལ་ཞིང་།
འགའ་ཞིག་སྤོང་བ་བསམ་གཏན་གྱི་བདེ་བ་བར་མེད་དུ་མྱོང་བ། འགའ་ཞིག་མདོ་རྒྱུད་འཆད་སྤེལ་
གྱི་ཆོས་ཆར་རྒྱུན་མི་འཆད་པར་
འབེབ་པ་སོགས་བཤད་སྒྲུབ་ལས་
གསུམ་གྱི་བྱ་བ་ཁོ་ནས་དུས་འདའ་
བའི་སྒོ་ནས་རྗེ་བཙུན་བླ་མ་དམ་
པའི་ཟག་མེད་དོན་དམ་པའི་ཐུགས་
དགོངས་ཡོངས་སུ་རྫོགས་ཤིང་།
མཛད་པ་ཕྲིན་ལས་ཀྱི་རྒྱུན་བཟང་
ཇི་སྲིད་བསྐལ་པ་རྒྱ་མཚོར་འདྲེན་
པའི་ཐབས་ཕུལ་དུ་བྱུང་བ་རྣམས་
ཀྱང་མགོན་པོ་གང་གི་ཐུགས་སྨོན་གངས་རི་ལྟར་དཀར་ཞིང་རྒྱ་མཚོ་ལྟར་ཟབ་པའི་བདག་རྐྱེན་ཁོ་
ནས་འབད་མེད་ལྷུན་འགྲུབ་ཏུ་འབྱུང་བཞིན་པ་འདི་དག་གིས་རྗེ་བཙུན་བླ་མ་རྡོ་རྗེ་འཆང་ཆེན་
པོ་འཇམ་དབྱངས་བློ་གསལ་དཔལ་བཟང་པོའི་ཞིང་འདིའི་རྣམ་པར་ཐར་པ་རེ་ཞིག་རྫོགས་པ་
ལགས། །
རིགས་གསུམ་ཡེ་ཤེས་གཅིག་ཏུ་རྩེན་པའི་གར། །
ངུར་སྨྲིག་འཆང་བ་དགེ་བའི་བཤེས་ཀྱི་ཟོལ། །
སྟོན་མཛད་དཔལ་མགོན་བླ་མ་ས་གསུམ་ན། །
མཚུངས་མེད་ཐུགས་རྗེའི་གཏེར་འཆང་གང་དེས་སྐྱོངས། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
གཞོན་ནུའི་དུས་ནས་ཐེག་ཆེན་རིགས་སད་མཐུས། །
དམན་པའི་འགྲོ་ལ་བྱམས་བརྩེས་ལྷག་པར་གཟིགས། །
ཟང་ཟིང་ནོར་ཀུན་ལམ་ཁའི་རྡུལ་བཞིན་དུ། །
འདོད་མེད་ཆོས་ཀྱི་ཕྱོགས་སུ་ལེགས་པར་བཏང་། །
དམ་ཆོས་འདོད་པའི་བསམ་པ་ཟོལ་མེད་ལས། །
དགྲ་འདུལ་གཉེན་སྐྱོང་འཇིག་རྟེན་སོ་ཚིས་བློ། །
ནམ་ཡང་ཐུགས་ལ་འཁྲུངས་པའི་གོ་སྐབས་མེད། །
ཡི་གེའི་ཕྱི་མོ་ངལ་མེད་ཁོ་ནར་མཁྱེན། །
རྒྱལ་ཡུམ་བཀླགས་སྐབས་སྐྱེ་མེད་གནས་ལུགས་དོན། །
ཇི་བཞིན་རྟོགས་པ་རྒྱུད་ལ་འཁྲུངས་པ་དང་། །
དག་པའི་གཟིགས་སྣང་ཀུན་ཏུ་གསལ་བ་སོགས། །
སྐྱེས་ཐོབ་ཡོན་ཏན་རྒྱ་མཚོས་ཤིན་ཏུ་ཕྱུག །
ངེས་འབྱུང་བྱང་ཆུབ་སེམས་ཀྱིས་ཀུན་བསླངས་ནས། །
འཁྲུལ་མེད་རྒྱལ་བའི་བསྟན་ལ་ཉེར་ཞུགས་ཏེ། །
བསྟན་པའི་ཉམས་ལེན་སོ་བྱང་སྔགས་སྡོམ་ཀུན། །
གང་ཐུགས་མ་དྲོས་རྒྱ་མཚོར་བསྐྱིལ་བར་མཛད། །
མཁྱེན་བརྩེའི་མངའ་བདག་ཆོས་ཀྱི་བློ་གྲོས་སོགས། །
བཅུ་ཕྲག་དུ་མའི་བཤེས་གཉེན་ཆུ་འཛིན་ལས། །
སྨིན་གྲོལ་གཞུང་གདམས་གངས་ལྗོངས་བཀའ་བབས་བཞིའི། །
ཐུན་མོང་ཐུན་མིན་རིས་མེད་ཆོས་ཀྱི་ཆར། །



དཔལ་ས་སྐྱའི་རིག་མཛོད།
gala
ཐུགས་རྒྱུད་གསེར་གྱི་འཛིན་མར་ཡོངས་བཀང་སྟེ། །
ཚིག་ཏུ་མ་ལྷག་ཇི་བཞིན་ཉམས་བླངས་མཐུས། །
གྲུབ་པའི་ས་མཐོར་གཤེགས་པའི་ལག་རྗེས་སུ། །
ངོ་མཚར་ཉམས་ཀྱི་མགུར་མ་སྣ་ཚོགས་བསྩལ། །
རྣམ་དག་ཚུལ་ཁྲིམས་པདྨ་དཀར་པོའི་དྲིས། །
ལེགས་པར་བསུས་པའི་ཕྱོགས་མཐའི་སློབ་ཀུན་ལ། །
བསྟན་རྩ་ཁྲིམས་ཀྱི་བགོ་སྐལ་ལེགས་འགྱེད་ནས། །
བསྟན་འཛིན་དམ་པའི་རྣམ་ཐར་སྐྱོང་བར་མཛད། །
གཞན་ཕན་ཟོལ་མེད་འཛིན་པའི་འོད་དཀར་ཅན། །
རིགས་དྲུག་ཀུནྡའི་གཉེར་དུ་གྱུར་པ་དང་། །
གཞན་གྱི་རྐུན་ཁག་ཉིད་ཀྱིས་བཞེས་པ་སོགས། །
བདག་གཞན་མཉམ་བརྗེའི་དཀྱིལ་འཁོར་ཞིང་འདིར་མཛེས། །
བསྐྱེད་དང་རྫོགས་པས་ཐུགས་རྒྱུད་ཆེས་སྦྱངས་མཐུས། །
བླ་མ་ལྷ་ཡིས་ཡང་ཡང་གཟིགས་པ་དང་། །
དམ་ཅན་རྒྱ་མཚོ་བྲན་དུ་ཁོལ་བ་སོགས། །
དངོས་ཉམས་རྨི་ལམ་རྟགས་རྣམས་ཡོངས་རྫོགས་ཤིང་། །
དཔལ་ལྡན་ས་སྐྱའི་གདན་ས་བསྐྱངས་པ་སོགས། །
ཉིད་ཀྱིས་བརྒྱ་ཕྲག་དཀའ་བའི་ཁུར་བཞེས་ནས། །
དམ་པའི་ཆོས་ལ་ཐུགས་རྒྱུད་སྦྱངས་པའི་ཚུལ། །
སྒྲོ་སྐུར་མེད་པར་ཇི་བཞིན་བཀོད་པའི་དོན། །



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སྐལ་བཟང་གདུལ་བྱ་ཆོས་ལ་བསྐུལ་ཕྱིར་ཡིན། །
དེ་ཕྱིར་སྙིང་ལྟར་བརྩེ་བའི་གྲོགས་མཆོག་རྣམས། །
དམ་པའི་རྣམ་ཐར་འདི་ལ་ཚད་བཙུགས་ནས། །
དོན་མེད་ཚེ་འདིའི་གཡེང་བས་མི་ཁྱེར་བར། །
ལ་འུར་སྒྲུབ་ལ་བརྩོན་པ་ཅིས་ཀྱང་རིགས། །
ཅུང་ཟད་འབད་པ་འདིས་མཚོན་དུས་གསུམ་དགེས། །
བདག་དང་མཁའ་མཉམ་ཡིད་ཅན་རྒྱ་མཚོ་ཀུན། །
མགོན་པོ་ཁྱེད་དང་ནམ་ཡང་མི་འབྲལ་ཞིང་། །
བྱང་ཆུབ་སྤྱོད་པ་མཐའ་རུ་འཁྱོལ་བར་ཤོག །
ala
དེ་ལྟར་རྗེ་བཙུན་བླ་མ་རྡོ་རྗེ་འཆང་ཆེན་པོ་འཇམ་དབྱངས་བློ་གསལ་བཀྲ་ཤིས་གྲགས་པའི་
རྒྱལ་མཚན་དཔལ་བཟང་པོའི་ཞལ་གསུང་རྣམ་མགུར་ཆེན་མོའི་ཞལ་སྐོང་འདི་བཞིན་རྗེ་བླ་མ་
ཞི་བར་གཟིམས་པའི་ལོ་ཕྱི་མ་ཉིད་ནས། མདོ་ཁམས་སྡེ་དགེ་ཆོས་ཀྱི་ཞིང་ཁམས་ཆེན་མོར་སྟོང་
ཕྲག་མང་པོའི་དགེ་འདུན་འདུས་པ་རྒྱ་མཚོའི་དབུས། ངོར་ཀླུ་ལྡིང་མཁན་ཆེན་འཇམ་དབྱངས་
བསྟན་པའི་ཉི་མ་མཆོག་ལས་ཟབ་རྒྱས་ཀྱི་གདམས་པ་མང་དུ་ནོས་པའི་སྐལ་བ་བཟང་པོའི་དུས།
ཕྲན་ད་ལྟའི་བསྐྱར་སྒྲིག་པ་གཉིས་ནས་ཟིན་བྲིས་འགའ་ཞིག་དང་བཅས་རྫོང་གསར་ཁམས་བྱེའི་



དཔལ་ས་སྐྱའི་རིག་མཛོད།
སློབ་གྲྭ་བཤད་སྒྲུབ་དར་རྒྱས་གླིང་གི་མཁན་ཆེན་ཁྲི་པ་འཇམ་དབྱངས་ཐུབ་བསྟན་རབ་གསལ་
མཆོག་ལ་ཕྱོགས་སྒྲིག་གནང་རྒྱུའི་གསོལ་བ་བཏབ་པ་ལྟར། མཇུག་བྱང་དང་བཅས་པ་འདི་བཞིན་
བཀའ་དྲིན་ཆེན་པོས་བསྐྱངས་པར་མཛད་པ་ལ། ཕྱིས་རྗེ་བླ་མ་ཞི་བར་གཟིམས་ནས་བགྲང་བྱ་
བརྒྱད་སོང་བའི་ཚེ་རྗེ་ཉིད་ཀྱིས་ཕྱག་བསྟར་མའི་མ་དཔེ་འཁྲུལ་མེད་ལ་ཞིབ་པར་གཏུགས་ཏེ་ཞལ་
གསུང་རྣམ་མགུར་ཆེན་མོའི་དབུ་ཞབས་ཡོངས་ལ་ཞུས་དག་ལེགས་པར་བགྱིས་པ་དང་། ཕྱིས་
ཀྱི་བྱུང་བ་འགའ་ཞིག་དང་བཅས་ཞལ་སྐོང་གི་ཐད་ལའང་འཕྲི་སྣོན་གང་འཚམས་བགྱིས་མཐར་
སྙིགས་དུས་བསྟན་པའི་སྒྲོན་མེ་མཁན་ཆེན་ཚུལ་ཁྲིམས་རྒྱལ་མཚན་མཆོག་གིས་མཐའ་མའི་ཞུས་
དག་གི་བཀའ་དྲིན་གནང་བ་དང་བཅས། རྗེ་བླ་མའི་བཀའ་འབངས་ཀྱི་གྲལ་མཐར་ཚུད་པ་གོ་
འཇོའི་སྨོན་ལམ་དང་ས་སྐྱའི་དགེ་ལེགས་ཟུང་གིས་ལྷ་ལྡན་ཕོ་བྲང་གསར་པར་བསྐྱར་དུ་བསྒྲིགས་
ཁུལ་ཞུས་པ་འདི་ལ་ད་དུང་མ་དག་པ་ཡོད་ངེས་ལགས་པས་གཟུར་གནས་དག་གིས་ཐུགས་རྒྱ་
བསྐྱེད་པར་རིགས་སོ།། །།



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
སྟོང་གསུམ་རིན་ཆེན་མཆོག་གིས་བཀང་སྟེ་བསྐལ་བརྒྱར་སངས་རྒྱས་མཆོད་པ་བས། །
སུམ་ལྡན་བླ་མའི་བ་སྤུའི་ཁུང་བུར་ཏིལ་ཙམ་མཆོད་པ་མཆོག་གསུངས་ཕྱིར། །
དེང་འདིའི་དགེ་ཚོགས་ནམ་མཁའི་ཁྱོན་ལས་ཆེས་ཆེར་བརྒལ་བའི་བསམ་ཡས་ཀུན། །
དཔལ་ལྡན་བླ་མའི་ཟག་མེད་ཐུགས་དགོངས་མ་ལུས་ཡོངས་སུ་རྫོགས་ཕྱིར་དང༌། །
བདག་སོགས་མ་གྱུར་ཡིད་ཅན་མཐའ་དག་ཐོས་དང་བསམ་པའི་ལམ་ཞུགས་ཏེ། །
འཁོར་བ་ཐམས་ཅད་མ་ངེས་སྡུག་གི་ཕུང་པོ་ཁོ་ནར་མཐོང་གྱུར་ནས། །
འཛད་མེད་བྱ་བ་ཅམ་གྱིས་བཏང་སྟེ་དབེན་པའི་རི་སུལ་བསྙེག་ནས་ཀྱང་། །
མ་ལུས་བྱ་བ་མཐའ་རུ་འཁྱོལ་བའི་ཆོས་སྐུའི་རྒྱལ་ས་ཐོབ་ཕྱིར་བསྔོ། །
ཞེས་བསྐྱར་སྒྲིག་པས་སོ།། །།
m
9c39



na
TL
སྐྱེ་
མཇུག་གཏམ།
སངས་རྒྱས་ཀྱི་བསྟན་པའི་རྩ་བ་བཤད་སྒྲུབ་གཉིས་ལ་ཐུག་ཅིང་དེའང་ནང་རིག་པར་སློབ་
སྦྱོང་དང་། ལག་ལེན་བསྟར་བའི་སྒོ་ནས་སེམས་ཁམས་ཀྱི་གོ་རྟོགས་ཇེ་མཐོར་གཏོང་བའི་བསྟན་
པ་གསོན་པོ་སྟེ། ལུང་དང་རྟོགས་པའི་བསྟན་པ་རིན་པོ་ཆེར་རག་ལས་ཤིང་། དེའི་མཐུན་རྐྱེན་
གཙོ་བོ་གསུང་རབ་འགྲེམས་སྤེལ་གྱི་བྱ་བ་དང་། ལྷག་པར་སྐད་ཡིག་སྣ་ཚོགས་ལ་བརྟེན་ནས་སྐྱེ་
བོ་གང་མང་ལ་ཕན་ལམ་གཏོད་རྒྱུའི་ལས་འགན་ཤིན་ཏུ་གལ་ཆེ་སྟེ། དེའང་མདོ་ལས། ལྔ་བརྒྱ་
ཐ་མར་འགྱུར་བ་ན། །ང་ཉིད་ཡི་གེའི་གཟུགས་སུ་གྱུར། །ང་ཡིན་སྙམ་དུ་ཡིད་བྱོས་ལ། །དེ་ཚེ་ད
ངེ་ལ་གུས་པ་བསྐྱེད། །ཅེས་གསུངས་པ་སོགས་རྒྱུ་མཚན་མང་པོར་གཞིགས་ཏེ། ངེད་ཞིབ་འཇུག་
ཚོགས་པས་ད་ཐེངས་བོད་རྒྱ་ཡིག་རིགས་གཉིས་ལྡན་གཙོ་བོར་བྱས་པའི་དཔལ་ས་སྐྱའི་རིག་
མཛོད་ཅེས་པའི་དཔེ་ཚོགས་བསྒྲིགས་སྤེལ་ཞུ་བའི་ལས་རིམ་ཁྲོད། སྔ་ཕྱི་ཀུན་ཏུ་གཙོ་བོའི་རྒྱབ་
སྐྱོར་དང་། སློབ་སྟོན་གནང་བའི་མཁས་དབང་དང་། ལོ་ཙཱ་བ། བོད་ལྗོངས་མི་དམངས་དཔེ་
སྐྲུན་ཁང་། གྲོན་དངུལ་གཏོང་མཁན་གྱི་སྦྱིན་བདག་སོགས་ལ་ཞེ་ཐག་པ་ནས་བཀའ་དྲིན་ཆེ་ཞུ་བ་
དང་ཆབས་ཅིག་རྗེས་སོར་ཡང་ལས་རིམ་འདིར་སྔར་རྒྱུན་བཞིན་གཞོགས་འདེགས་གང་ལེགས་
གནང་རྒྱུའི་རེ་བའང་ཞུ་བ་ལགས།
ཞེས་ས་སྐྱ་དཔལ་ལྡན་དོན་ཡོད་ཀྱིས།



དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་རྫོགས་ཤིང་། །
བསོད་ནམས་ཡེ་ཤེས་ལས་བྱུང་བའི། །དམ་པ་སྐུ་གཉིས་ཐོབ་པར་ཤོག །
{ & ཙྪཱ -p 4，
g % ཡྻོ ཙྩཾ, = # - ,
# # # & f # *,
f # - ཚུ # iE



སྐྱབས་རྗེ་བློ་དགའ་རིན་པོ་ཆེའི་རྣམ་མགུར།
པ་སངས།
མཛད་པ་པོ།
སྐྱབས་རྗེ་བློ་དགའ་རིན་པོ་ཆེ།
རྩོམ་སྒྲིག་འགན་འཁུར་བ། རྡོ་སྦིས་ཚེ་རིང་རྡོ་རྗེ།
མདུན་ཤོག་འཆར་འགོད་པ། བསྟན་རྣམ། སྐལ་ཚེ། དགེ་ལེགས།
པར་གཞི་འཆར་འགོད་པ།
བསྟན་འཛིན།
པར་གཞི་སྒྲིག་མཁན།། བསྟན་འཛིན།
བོད་ལྗོངས་མི་དམངས་དཔེ་སྐྲུན་ཁང་།
དཔེ་སྐྲུན་འགྲེམས་སྤེལ་ཚན་པ།
ལྷ་ས་གླིང་སྐོར་བྱང་ལམ་སྒོ་ཨང་20
པར་འདེབས་ཚན་པ། ཁྲེན་ཏུའུ་ཏུང་ཅང་པར་འདེབས་ཚད་ཡོད་ཀུང་སི།
དེབ་ཚད།
787X960 1/16
པར་ཤོག
28. 5
ཡིག་གྲངས།
ཁྲི་26. 4
པར་གཞི།
2012 ལོའི་ཟླ་2པར་པར་གཞི་ 1བསྒྲིགས།
པར་ཐེངས།
2012 ལོའི་ཟླ་2པར་པར་ཐེངས་ 1བཏབ།
པར་གྲངས།
[01-7，000
དཔེ་དེབ་ཨང་རྟགས། ISBN978-7-223-03143-1
55.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
དྲ་ཚིགས། http://www.sakya.org.cn



ISBN 978-7-223-03143-1
9"787223"o31431">
定价:55.00元
PS。
